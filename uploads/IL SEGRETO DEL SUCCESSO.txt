IL SEGRETO del SUCCESSO
Metodi moderni
di
perfezionamento personale
AVVERTENZA
Questo eorso è composto di regole.
Le regole sono fatte non per essere soltanto lette, ma per venire applicate. Se vi limitate a leggerle, non potrete mai avanzare sulla via del successo.
Molti leggono oggi, ma rimandano l'esecuzione a domani, Dovete dirvi chiaro, dovete persuadervi che il domani non esiste. Quando « domani » sarà « oggi », il « domani » sarà un altro. La nostra vita non è fatta che di tanti « oggi ». Voi vìvete oggi, voi dovete agire oggi.
Chi incomincierà subito ad applicare le regole qui esposte, incomincierà subito a migliorare.
Non proponetevi troppi scopi in una volta: i successi più sicuri sono quelli lenti.
Ecco come dovete fare.
Imparate la prima regola, leggetene attentamente la spiegazione e per tutto il giorno e per sette giorni dì seguito sforzatevi di appicarla. Ogni settimana aggiungetene una, senza dimenticare le precedenti. In meno di sei mesi la vostra vita sarà mutata, se voi l'avrete voluto.
INTRODUZIONE LE BASI  DEL SUCCESSO
Non pensate al fine che il meno possibile. Pensate il più possibile al mezzi. Quando avrete pensato ai mezzi, procurate di realizzarne uno. Questa è la strada del successo.
Se ci si domanda che cosa intendiamo dire colla parola « successo», rispondiamo che non si intende l'arte misteriosa di diventare un Napoleone o un Rotschild, ma l'arte di non fallire il nostro destino, di non sciupare le nostre doti, bensì dì migliorarle, moltiplicarle e sopratutto farle fruttare.
Desideriamo che questo resti bene inteso perchè non ci si accusi di non aver mantenuto le nostre promesse.
Se si fossero interrogati i più grandi capitani, i più celebri artisti, i filosofi più rinomati, gli esploratori, i santi, gli eroi insomma, nel senso che dà Carlyle a questa parola, e se fosse stato loro chiesto di rivelare il segreto del loro successo, avrebbero senza dubbio risposto' che non avevano segreti di sorta, ma che la loro natura li aveva fatti ciò che erano. Tutt'al più avrebbero aggiunto a guisa di spiegazione che si trattava di una tendenza irresistibile, per cui nessuna fatica, nessun sacrificio avevano durato, o che almeno li avevano sopportati a cuor leggero.
Dunque è chiaro che per diventare grandi uomini non è necessario far uso di alcuna ricetta. E le ricette neppure servono1 per la minuta genie volgare, per coloro che vivono alla giornata, senza chiedersi nemmeno il perchè del loro operare e del loro esistere (*),
(*)  Vedi Appendice IIa (pag. 37).
Le ricette servono per gli altri, gli ambiziosi; per coloro che credono di poter fare di più, ma non sanno come. E' per essi che abbiamo scritto questo libretto. E poiché nessuna scuola pubblica o privata dà finora tale insegnamento, abbiamo ben il diritto di chiamare tale insegnamento « segreto » senza venir tacciati di bluff.
In un altro libro di questa collezione (*) abbiamo insegnato
(*)   Vedere biblioteca Hermes N. 33: L'ARTE DI ESSERE UN UOMO. L, 4.—.
La disciplina esteriore dell'uomo che desidera riuscire. In questo volumetto prevale invece l'insegnamento della disciplina interiore.
Il successo dipende da due elementi:
1 Veder chiaro nella  vita.  Avere uno scopo,  preciso, determinato.
2 Dirigere i   propri sforzi in modo propizio alla sua realizzazione.
Bisogna sempre approfittare di ogni circostanza, anche minima, per progredire. Ma come progredire senza una carta di orientamento? Se nel nostro avvenire non vi è che del buio, come possiamo guidarci?
Bisogna, insomma, frugare l'idea nei minimi particolari, evitare tutto ciò che è estraneo o tutto ciò che può nuocere al mantenimento dell'idea che perseguiamo, e al contrario, raccogliere e utilizzare tutte le risorse favorevoli al mantenimento dell'idea stessa (*).
(*) Il generale francese Foch, riassume questo precetto, raccomandando di chiedersi sempre, davanti a ogni problema piccolo o grande: « Di che si tratta? »   - De quoi s'agit-il ? » e rispondere senza la minima digressione.
Per raggiungere questo scopo, è necessario tracciare a se stessi una linea di condotta che ci permetta di non perdere mai di vista la nostra idea.
E' necessario inoltre ricordare che il pensiero è una forza gratuita e imponente. I pensieri sono cose: non lo ripeteremo mai abbastanza. Pensate il successo e avrete il successo: pensate la miseria e avrete miseria. Dirigere la corrente del nostro pensiero è altrettanto necessario quanto dirigere la corrente dei nostri affari.
Un'altra indicazione generale. Su ogni cosa che state per intraprendere non cercate pareri, consigli; ma informazioni, documentazioni. Nessuno può sapere meglio di voi ciò che conviene a voi stessi e quindi nessuno può dare un parere. Accumulate invece tutti i documenti positivi che riguardano l'impresa progettata e decidete voi.
Finalmente ricordate che per riuscire in qualunque cosa bisogna sgobbare. Non bastano né l'ingegno, né i mezzi, né la fede. Chi ha perso qualche cosa, ha un bel pregare Sant'Antonio, ma se invece di cercare si mette a dormire, non troverà nulla. Non esiste nessuna ricetta miracolosa che permette agli infingardi, agli svogliati di ottenere un successo durevole. Il successo è solo di coloro che non solo sanno quello che vogliono, ma che fanno tutto quello che devono.

IL SEGRETO DEL SUCCESSO
I. - Organizzate la vostra vita.
Quelli che riescono sono coloro che seguono una vocazione Perchè? Perchè la vocazione fa vedere la strada diretta da percorrere, e chi ha una vocazione e tutto sacrifica ad essa, agisce quasi in stato di sonnambulismo, con forze moltiplicate. Ciò che corrisponde alla vocazione e ne fa le veci, è l'organizzazione.
Organizzare la vostra attività vuol dire sfruttare le vostre energìe. La cascata non dà forza se un ingegnere non l'incanala, vale a dire non ne organizza la potenza a un fine. Voi dovete incanalare le vostre forze.
Organizzare vuol dire coordinare e subordinare. Coordinare: cioè disporre in ordine le attività, in modo che nessuna vada dimenticata o smarrita. Subordinare: cioè dare a ciascuna attività un posto adeguato alla sua importanza nell'insieme.
Se uno per esempio si votasse a lavorare quindici ore al giorno colla speranza dì arrivare più presto, correrebbe verso il disastro: l'esaurimento e la malattia non tarderebbero a impadronirsi di lui. Nella coordinazione dei coefficienti egli avrebbe dimenticato la salute.
Se uno appassionato pel giuoco del biliardo vi sacrificasse il lavoro e gli impegni, si rovinerebbe per mancanza di subordinazione. Si può giocare al biliardo, ma vi sono altre cose più importanti da fare.
Per organizzare la vostra vita, dovete dunque partire da un principio: ciò che intendete fare, ciò che volete èssere, dove volete giungere. Dovete veder chiaro in voi stessi, cioè vedere voi quale sarete, operando in un determinato senso.
Avete determinato ciò? Bene. Allora, se volete il fine, dodete volere anche i mezzi. Ma è indispensabile aver chiaro in mente ciò che intendete di fare della vostra vita. Molti credono di saperlo e non lo sanno. Molti — specialmente oggi — non hanno che un programma: accumulare quattrini. Se sceglierete i mezzi adatti, diventerete ricco, ricchissimo (*). Ma la questione non è di sapere non se arrichirete, ma che cosa farete di questa
(*) Vedere Biblioteca Hermes N. 54: L'ARTE DI ARRICCHIRE.  L.  4.—.
ricchezza. Molti hanno per ideale il godimento materiale: il gioco, l'alcool, la donna, lo sport. Pochi riflettono che il programma più logico dovrebbe avere per meta una cosa sola: la felicità. C'è un'arte di esser felici come c'è un'arte di friggere le patate (*). La felicità è armonia, è previsione; dunque è organizzazione.
(*)   Vedere Biblioteca Hermes N. 47: L'ARTE DI ESSER FELICI. L. 4.—.
Organizzare i mezzi per raggiungere lo scopo significa eliminare le attività inutili e sistemare le utili, in modo che il vostro io riesca, a dare il massimo rendimento col minimo sforzo  (*).
(*)   Vedere Biblioteca Hermes N. 44: ECONOMIA MENTALE. (L'arte di organizzare l'attività di ogni giorno ottenendo il massimo risultato col minimo sforzo). L. 5.50.
La vita è fatta di giornate. Ogni giornata dovete dirvi: che cosa farò oggi per avvicinarmi all'ideale che mi sono proposto? La visione del dovere non deve essere astratta, ma concreta: fare questo, fare quello, e prima questo o quello, ma fare, non pensar di fare.
L'attività di oggi deve essere in relazione almeno parziale con quella di ieri e di domani; se no camminerete nella vita come un ebbro, senza avanzare.
Ma — stabilita la direttiva generale della vostra attività di un giorno — cessate di preoccuparvi di quel che farete poi, Secondo l'imagine di O. S. Marden, recingete il vostro oggi di un'alta muraglia senza uscite, e battetevi contro i nemici di oggi. Rovesciando il noto aforisma, raccomandiamo di «non fare oggi quel che dovete fare domani ». Anche in questo senso, dovete dirvi che il domani non esiste, che il domani è un'invenzione del Diavolo   (*).
(*)   Seneca ha detto giustamente: « Singulas dies, singulas vitas puta », cioè: considera ciascun giorno come una vita separata.
Da tutto ciò risulta che una vita organizzata è una vita armoniosa. Tra la vita organizzata e la vita non retta da uno scopo, vi è la differenza che corre tra un albero e un masso. Tale è il senso vero del consiglio del Dèmone a Socrate: «Componi musica». I piaceri, i dolori, i desideri, le necessità, il corpo, lo spirito, l'intelligenza, le passioni, sono come tanti sonatori d'orchestra che, in attesa dello spettacolo, stridono, cantano, soffiano, mugghiano, sospirano nel loro strumento, ciascuno per conto proprio. Orbene, se voi avete davanti il vostro' ideale e salite lo scanno direttoriale della volontà, ecco che ogni strumento si accorda agli altri, e dal fragore confuso esce una limpida melodia.
Questo vuol dire : organizzare la vita.

II. - Credete in voi stessi.
Se avete un ideale, dovete anche credere di poterlo raggiungere. Un ideale irrangiungibile è un ideale senza capacità dinamica. Posso sognare le glorie del ring, ma se la natura mi ha fatto rachitico o storpio, l'ideale non avrà forza di influire sulla mia condotta. Bisogna dunque volere ciò che si sa di poter volere (*).
(*) Vedi Biblioteca Hermes N. 42: L'EDUCAZIONE DELLA VOLONTA'. L. 5.50.
Ma d'altra parte convincetevi che voi potete volere molte più cose di quante vi pensate. Ben pochi conoscono i limiti della propria potenza. La guerra ha rivelato il temperamento eroico in molti individui che nemmeno si credevano coraggiosi.
« Certo — dice William James — la nostra potenza ha dei limiti. Gli alberi non possono crescere sulle nuvole. Ma sta il fatto che solo pochissimi individui spingono all'estremo limite l'impiego delle loro risorse ». Se vi paragonate agli altri e vi giudicate inferiori, siete perduto. Cercate per quanto è possibile la compagnia delle persone energiche, coraggiose.
La dottrina delle forze ignote, dei poteri nascosti, non è solo un punto di vista dello spirito, ma una vera scoperta della moderna psicologia, comprovata da mille fatti. Gli psicologi chiamano « incosciente » la meravigliosa regione in cui giace come una miniera inesplorata il grosso delle nostre ricchezze spirituali.
Questo incosciente da cui. la regione del cosciente appena affiora coi suoi strati più superficiali, si rivela più chiaro nei sogni. Chi non ha - in sogno - composto versi o musiche, tenuto discorsi o risolto problemi, o combinato dei progetti la cui potenza superava di gran lunga le normali capacità da sveglio? Eppure tutto ciò derivava da voi, era dentro di voi, inserito nei vostri sensi, nel vostro cervello. Dunque voi siete potenzialmente assai più intelligente di quanto supponete.
Qual è allora il problema? Esso consiste in ciò: chiamare l'incosciente in aiuto del cosciente, far sì che l'incosciente lavori anch'esso per voi. Questo procedimento è comune agli uomini di genio. « Io non lavoro; ascolto » diceva De Musset a chi gli chiedeva come lavorasse alle sue poesie. E Lamartine: «Non sono io che penso. Sono le mie idee che pensano per me».
Ma come si  può risuscitare  questo incosciente?
I metodi da usare si chiamano: concentrazione, previsione, monoideazione, automatismo. Noi non possiamo intrattenerci a lungo su tali metodi descritti in numerosi volumetti di questa

Biblioteca (*) e dobbiamo quindi limitarci ed enunciare il principio generale che è questo:
(*) Vedere Biblioteca Hermes N. 18: IPNOTIZZATE VOI STESSI! L. 5.50 — N. 35: L'ARTE DELLA MEMORIA. L. 5.50. — N. 37: LA GINNASTICA INTELLETTUALE. L. 5.50. — N. 41: LA TELEPATIA. L. 4.—. — N. 42: L'EDUCAZIONE DELLA VOLONTÀ. L. 5.50. — N. 44: ECONOMIA MENTALE. L. 5.50. — N. 51: LA GINNASTICA DEI SENSI. L. 5.50. — N. 55: L'EDUCAZIONE  DELLA   FANTASIA.   L. 4.—.
« Imparare a fare il vuoto, il silenzio, l'oscurità e la calma nel proprio spirito, e deporvi il germe di un'idea volontaria o intellettuale col proposito determinato che questo germe debba svilupparsi nell'incosciente e dare i propri frutti in un momento da noi stesso prefissato ».
A questo risultato non si arriva certo di colpo, ma sono necessari lunghi e metodici allenamenti, i quali peraltro non hanno nulla di difficile e di misterioso. Si tratta insomma di abituarsi a un raccoglimento sempre più grande e di trasformare la volontà in previsione; quasi diremmo, in preghiera.
Tutti gli uomini grandi hanno creduto alla propria stella, hanno avuto una fiducia illimitata nelle loro forze. Se voi riuscirete una volta a comprendere l'enorme aiuto che può arrecarvi l'incosciente (quest'altro e maggiore cervello diffuso in tutto il nostro essere) ne sentirete un'impressione di immenso conforto.
Concludendo: nulla vi impedisce di sognare per voi il sogno più alto e di tendere ad esso con tutte le forze di cui disponete. Solo, ricordatevi che oltre a una fiducia ragionata, voi dovete — se intendete realmente riuscire — creare in voi una fede cieca, e che oltre alle forze coscienti dovete procurare di mettere al vostro servizio le forze attinte dall'immenso serbatoio dell'incosciente.
Ricordatevi che «gli indecisi perdono metà della loro vita, gli energici la raddoppiano». Bisogna battere e urtare alla porta del successo e non attendere che si apra da se.
III. - Siate ardente al lavoro, ma sappiate riposare!
Il lavoro dell'incosciente non può esercitarsi a vuoto: la sua attività ha bisogno di nutrimento, di materiali su cui lavorare. Tutti gli uomini di genio sono stati dei lavoratori infaticabili. Quasi per istinto essi si sono sobbarcati a un lavoro forzato per provvedere al loro sub-cosciente l'alimento di cui abbisognava. La genialità dei vostro incosciente eguaglia forse quella del più capace della vostra professione: se il successo non vi arride in egual misura è perchè non vi siete dato un'egual pena di provvederlo di materiali. La pretesa «originalità» delle

idee deriva proprio dal « pensarci su » del precetto manzoniano : ma con questa riserva: che occorre qualcosa su cui pensare. Occorre insomma — come in tutte le creazioni, anche materiali — la sostanza e la forma. La sostanza è data dal lavoro di preparazione col quale si appronta la maggior quantità possibile di materiale grezzo; la forma deriva dall'incosciente che elabora questo materiale. La preparazione richiede attenzione, l'ideazione richiede al contrario il rilassamento. In un bicchiere di acqua pura non si forrma nessun cristallo; se vi immettete un sale fino a saturazione, agitando, scaldando, facendo insomma tutto ciò che occorre per saturare il liquido, avrete le condizioni della cristallizzazione. Ma perchè questa avvenga, occorre poi che lasciate riposare la vostra (acqua. Così il vostro cervello deve ricevere dei materiali; l'incosciente deve elaborarli nel misterioso suo silenzio.
Il mondo è pieno di lavoratori accaniti, ma che non si sollevano mai dalla mediocrità perchè non sanno « digerire » ciò che inghiottono. La vita è un ritmo di attività e di riposo : ma il riposo dello spirito non è un ozio, come alcuni pensano; è il mezzo per « digerire », e cavare dall'informe quella sostanza organica, viva, che è il pensiero geniale. E' noto a tutti che le scoperte di genio sono state fatte dai loro autori quando essi meno vi pensavano : a passeggio, discorrendo d'altro, leggendo il giornale, ecc. Il pensiero di genio scoppia, si direbbe, come un fulmine a ciel sereno. Ma viene dal nulla? No; come sappiamo, gli uomini di genio erano dei lavoratori. Ma erano dei lavoratori che sapevano riposare.
Imparate dunque a riposare la mente, come sapete riposare il corpo. Imparate a fare il vuoto nel vostro spirito «pompando» tutti i pensieri, i crucci, i propositi (*). Le opportunità di rilassare lo spirito si presentano ogni giorno o possono venir create: andando e venendo dall'ufficio, aspettando una persona, durante il pasto, durante il lavoro stesso è sempre possibile rilassarsi.
(*) Il lettore troverà nel vol. 18: IPNOTIZZATE VOI STESSI! un corso completo e chiarissimo di rilassamento corporale e mentale. Si veda pure il vol. N. 89: L'ARTE DI  RIPOSARE. L. 5.50.
Al celebre avvocato inglese Daniele Webster venne un giorno offerto da un collega l'incarto di un processo intricatissimo su cui egli si era invano scervellato giorno e notte in cerca di una soluzione. La sera stessa Webster aveva perfettamente dipanato la matassa.
Stupitissimo, l'amico gli chiese come fosse riuscito a far ciò.

— Colla concentrazione — rispose Webster. — Col metter l'intero potere della mia mente nello studio; del caso sottopostomi.
« Da molto tempo — egli soggiunse — sono venuto nella conclusione che il corpo e la mente che lavorano senza tregua, devono lavorare necessariamente male. D'altra parte mi è sembrato che la mente, come un cavallo da corsa, deve venire allenata a compiere degli sforzi progressivamente più energici, frammezzati però da periodi di riposo completo. In questo modo il cervello aumenta a grado a grado il suo rendimento, giusto come il cavallo aumenta di velocità.
« Sicché, io mi son fatto una regola di riflettere con ogni energia sulle materie che richiedono la mia attenzione, ma di riposarmi non appena la visione incomincia a diventare confusa. Questa alternativa di sforzo e di rilassamento costituisce tutto il mio segreto ».
Molti commettono l'errore di non pensare mai in modo realmente energico. Altri commettono l'errore di non prendersi mai un riposo reale: costoro, come dicono gli Americani, vanno a letto coi propri affari. Ne deriva in entrambi i casi l'impossibilità di sviluppare un alto potere mentale. Seguite dunque il sistema dell'avvocato Webster. Abituatevi, quando vi vien fatta una domanda, a concentrare su di essa il fuoco della vostra mente: bandite ogni pensiero estraneo. Quando giudicate di aver bisogno di riposo, bandite nella stessa guisa dalla vostra mente il problema a cui prima eravate intento. Dovreste allora paragonarvi a un cameriere balordo che — stanco del suo carico — lascia cadere a terra la guantiera e quel che c'è sopra Solo così vi troverete presto con energie rinnovate.
IV. - Siate sempre professionalmente documentati.
Se la fortuna vi ha guidato nella carriera a cui vi chiamava una irresistibile vocazione, tanto meglio per voi,: la strada vi sembrerà piana e ridente anche se cosparsa di triboli, e il successo non vi potrà mancare.
La grande maggioranza degli uomini, però, non sentendo nessuna vocazione spiccata, scelgono una professione a caso. Ora fra costoro vi sono quelli che riescono e quelli che non riescono. Alcuni di questi ultimi accusano appunto la mancanza di inclinazione per spiegare il loro insuccesso.
Certo, se l'avversione è invincibile e se si è in tempo, meglio è mutar strada. Però nel caso in cui, più che di vera avversione, si tratta di indifferenza, la cosa più urgente sarà di  scoprire dei motivi che  rendano il lavoro interessante.
Bisogna bene mettersi in mente questo: che non esistono Lavori interessanti o geniali in sé: la genialità viene dal modo con cui si eseguiscono. Si può essere dei pessimi mestieranti della letteratura, della pittura, della musica, e si può essere dei sarti di genio: basta metterci dell'imaginazione.
Se volete rendere interessante il vostro lavoro, dovete per prima cosa formarvi un concetto giusto di ciò che esso significa, — non come interesse monetario, egoistico, — ma nell'organizzazione mondiale. La persuasione ragionata di essere un ingranaggio utile del meccanismo sociale, è di ottimo aiuto per far prendere interesse al lavoro.
In secondo luogo dovete obbligare voi stessi a prestare maggior attenzione al vostro lavoro di quanto non abbiate fatto fin qui. E' legge psicologica che se l'interesse genera l'attenzione, l'attenzione genera l'interesse (*). Seembra una legge priva di valore pratico, e invece ne ha uno immenso. Questo significa che l'attenzione basta a rendere interessante qualunque oggetto. Se guardate un oggetto, se considerate un affare, se leggete un giornale distrattamente, non vi troverete nulla di interessante; se incominciate invece a studiarli con attenzione, a esaminarli sotto ogni lato, l'interesse sorgerà. Se riescite a tener attaccata la vostra attenzione a un foglio di carta bianca, potrete trovare il modo di ragionarvi sopra più a lungo di quanto supponente.
(*) Vedere Biblioteca Hermes vol. 37: LA GINNASTICA INTELLETTUALE.   L.  5.50  e   vol.   N.   51:   LA   GINNASTICA   DEI   SENSI.  L.   5.50.
Se io leggo la notizia di un incendio a Calcutta e non sono mai stato in quella città, la notizia mi riescirà press'a poco indifferente. Ma se sono stato a Calcutta o almeno se — supponiamo — ho appena finito di leggere un libro di viaggi che parla di Calcutta, leggerò la descrizione dell'incendio' con maggior interesse. Ecco l'esempio di un'attenzione che — sostenuta più o meno a lungo su un soggetto — ha generato l'interesse. Se questo brano di giornale cade sotto gli occhi di un abitante di Calcutta all'Estero, la sua attenzione sarà immediatamente polarizzata verso la notizia. Ecco l'interesse che genera immediatamente l'attenzione.
Ora l'attenzione viene dall'analisi, dal paragone, dal raffronto, insomma, tra il noto e l'ignoto. Dunque: tante più cose saprete intorno a un affare, tanto più questo affare vi sembrerà interessante.
Vi sono molti modi di erudirvi nella vostra professione, qualunque essa sia. Molti pensano che il loro mestiere sia talmente comune che non sia possibile discorrerne a lungo. Certo, un buon sussidio sarebbe la conoscenza delle lingue estere. Chi per esempio conosce  l'inglese, può  esser sicuro di trovare in

Inghilterra o in America tutti i libri tecnici e le riviste professionali che desidera: ve ne sono per gli ingegneri e per gli straccivendoli, per i dentisti e per i calzolai, per i medici e per i lattonieri, per gli orticultori e per gli impiegati postali.
E' incredibile l'aiuto che queste riviste porgono a chi ha voglia di lavorare. Una settimana vi troverete un articolo di cultura generale, un'altra approfitterete di un'idea nuova: una inserzione vi offrirà un Catalogo, un'altra vi procurerà una rappresentanza e così via. Vi sono poi i Congressi professionali, dove potrete trovare i veterani della vostra arte, i generali del vostro esercito, e trarre ispirazione insieme dalla loro saggezza e dall'entusiasmo girondino delle giovani reclute.
Insomma, cercate tutti i mezzi per non vivere isolato, per non seguire la routine. Siate un innovatore, animate il vostro lavoro, qualunque esso sia, di un soffio creatore. Oggi rinnoverete una macchina, domani un procedimento di lavoro, un altro mese allargherete la cerchia degli affari, e così via. La vostra  ambizione  deve   essere:  sorpassare  i   colleghi.
Se i vostri colleghi sono svogliati e scettici, bazzicate poco con essi e ricercate altrove le vostre compagnie. Lo scetticismo è contagioso quanto l'entusiasmo.
Concludendo, ricordate che ogni lavoro, per quanto umile, può divenire interessante se vi aggiungete un po' d'imaginazione, di creazione personale. Ma per far ciò occorre non solo istruirsi : occorre riflettere.
V. - Pensate  " positivamente „.
Riguardo al modo di pensare, gli uomini si dividono in tre categorie :
1. — Quelli che pensano energicamente e positivamente, corroborando ogni affermazione coi princìpi del ragionamento logico.
2.   — Quelli il cui pensiero è influenzato e indebolito dai pregiudizi e dalle prevenzioni.
3.  — Quelli che solo raramente pensano col proprio cervello, contentandosi per lo più di accettare i giudizi e le suggestioni altrui.
A quale categoria appartenete? Vi siete mai chiesto da dove provengono le vostre opinioni? Fate una prova: esaminate per esempio la vostra opinione politica, o il vostro giudizio su una persona. Si tratta di un'opinione, di un giudizio derivanti da ragionamento, o da reazioni emozionali determinate dalle circostanze e dall'ambiente? Si tratta di un'opinione personale o di un'eco dell'opinione altrui?
Esaminate seriamente il modo di formarsi delle vostre opinioni. Quasi tutti pensano col proprio giornale, col proprio partito, col proprio ambiente e hanno insomma un'opinione colletlettiva e non personale. Ora, finché sarete un'eco degli altri, non potrete mai diventare un uomo notevole. Non contentatevi di un pensiero superficiale che non è pensiero. Formatevi l'abitudine di osservare ogni cosa sotto parecchi punti di vista: bilanciate, soppesate, comprovate, osservate, analizzate, meditate (*).
(*)   N.   37:   LA   GINNASTICA   INTELLETTUALE.   L.   5.50.   —   N.   51:    LA GINNASTICA DEI SENSI. L. 5.50.
Un buon sussidio consiste nell'obbligare voi stessi a mettere in carta le vostre vedute su una determinata questione. Lo scrivere evita la dispersione mentale: il vedere il risultato della propria cogitazione concretato sulla carta obbliga a fissare l'attenzione sul soggetto.
Qualche volta il pensiero è fluttuante, incerto, per cattive condizioni igieniche. Tutti sanno che alla sera o alla notte, quando il cervello è affaticato, la fantasia prende la mano e si fanno progetti che la luce del mattino mette rapidamente in fuga.
Il pensiero è più limpido quando il corpo è riposato e si è in un ambiente d'aria pura, non troppo caldo o troppo rigido, quando non si è né troppo affamati né troppo pinzi. Quando dunque vi trovate a dover risolvere un problema importante, abituatevi a pensare colla penna alla mano, in un. ambiente adatto. Poi, se è possibile, mettete da parte le vostre riflessioni e decisioni e rivedetele dopo qualche tempo. Alcune di esse vi appariranno subito illogiche e fors'anche stupide. Rivedete, condensate, finché il vostro pensiero risulti espresso con ogni chiarezza.
Un altro mezzo consiste nell'abituarsi a pensare per parole, cioè ragionare non mentalmente, ma parlando il proprio pensiero. Vi accorgerete allora dell'enorme freno che impone alla fantasticheria la necessità di combinare delle frasi intere e sensate, e insieme quale aiuto dia alla chiarezza mentale questo semplice procedimento. Abituatevi a poco a poco, scegliendo dapprima un soggetto ben noto e « ragionandolo » ad alta voce nel segreto della vostra camera, nella solitudine di una campagna, ecc. Più tardi vi abituerete a discorrere su soggetti sempre meno familiari. Dapprima il vostro discorso sarà monco, caotico:, illogico; ma non scoraggiatevi e persistete (*).
(*) Vedere per l'allenamento il vol. N. 59: L'ARTE DI PARLARE IN PUBBLICO. L. 5.50.
Il segreto del successo consiste nel « rompere l'abitudine » cioè violentare l'automatismo. Dobbiamo avere una volontà (po-

sitiva) per inibire  (negativa)  le azioni dannose, e un automatismo  (negativo) per eseguire (positivo) le azioni benefiche.
VI. - Coltivate l'imaginazione.
«Tutto ciò che esiste è stato prima nella mente di un individuo ».
Meditate questa sentenza. Vi fu un momento di cui Edison ebbe «in mente» il fonografo e nessuno ancora lo sapeva. Vi fu un momento in cui Cavour ebbe «in mente» l'unità d'Italia e nessuno sapeva come vi si sarebbe giunti.
Voi non avete probabilmente cose così grandiose da fare, ma anche nelle vostre faccende non vi è possibile progredire se non avete l'idea, l'imagine del miglioramento da conseguire. Chi non ha imaginazione subisce la concatenazione degli eventi; che l'ha « brucia le tappe» e ottiene non ciò che dovrebbe, ma ciò che vuole conseguire.
Se — supponiamo — siete commerciante, l'imaginazione vi farà visualizzare i vostri clienti, i loro bisogni, e con ciò potrete vendere assai di più che se vi limitaste ad aspettarli sulla soglia della bottega.
Ma come si coltiva l'imaginazione? (*).
(*) Vedere Biblioteca Hermes N. 55: L'EDUCAZIONE DELLA FANTASIA. L. 4.—.
Anzitutto — come abbiamo già visto — bisogna fornirle i materiali su cui lavorare. Chi limita il suo orizzonte ai propri interessi professionali e reputa tempo perso ogni altra cultura, colui non potrà educare l'imaginazione. Vi sono uomini che all'infuori del loro mestiere non sanno nulla, non si interessano di nulla: non leggono mai una poesia, non visitano mai un museo. Per aver fantasia bisogna esser « uomo » e non solamente professionista.
Dedicate qualche minuto al giorno a esaminare un soggetto qualsiasi, ad analizzare un punto sia pure secondario del vostro commercio, del vostro avvenire; ma coll'immaginazione e non colle sole cifre. Ritiratevi per ciò in una stanza, possibilmente in penombra, rilassatevi, accendete la sigaretta e procurate di formarvi un quadro vivo di quanto forma oggetto della vostra considerazione. Certo, le prime volte non ne caverete un gran vantaggio, ma a poco a poco le idee creative sorgeranno intorno a voi e finirete per acquistare una « vista interna » che vi salverà probabilmente dal commettere degli errori grossolani  (*).
(*) Uno splendido allenamento pratico si potrà avere, oltre che dal citato vol. 55: L'EDUCAZIONE DELLA FANTASIA, eseguendo gli esercizi di allenamento  all'azione  telepatica  insegnati nel vol. 41:  LA  TELEPATIA.  L.   4.—.
I nostri scolari potranno anche aiutarsi colla visione nella

Palla Ipnotica e con tutte le istruzioni del già citato metodo Ipnotizzate voi stessi!
Credenti o no, cinque minuti di quieta meditazione nella pace di 


una chiesa romita possono' « produrre » più di molti giorni di febbrile attività. La nostra anima ha bisogno di nutrirsi come il nostro corpo. Un bel tramonto, un cielo stellato, la contemplazione di un bell'edificio arricchiscono chi sa comprenderli. Sognare non equivale affatto a perdere il proprio tempo. Anche la facoltà di sognare dei bei sogni è una ricchezza che il denaro non paga. Studiate il mistero del mondo scritto a geroglifici d'oro sulle volte dell'empireo, e, sentendovi cittadino dell'Universo, vi sentirete più grande di chi non ha per sé che la misera ambizione del suo piccolo individuo. Non obiettate che avete troppi affari per poter badare al cielo o all'arte. Chi provvede solo alla «routine», non vive che a mezzo: è un povero, anche se ricco a milioni.
VII. - Imparate a osservare.
Se si vuol riuscire, se si vogliono' scoprire nuove vie, bisogna tener gli occhi sempre aperti. Il segreto degli occhi aperti — dice Ch. Peters — è un cervello ben ammobiliato. Tutto ciò che avete fatto in passato, modifica il vostro futuro modo di percepire.
Leggete, guardate, osservate, riflettete. Allargate la cerchia dei vostri interessi mentali. Informatevi ad ogni possibile fonte su ogni sorta di soggetti. Questa è la maniera di aumentare insieme le cognizioni e il potere.
La più potente spinta all'osservazione è l'interesse. L'interesse sollecita l'imaginazione. Chi è interessato vede non soltanto la cosa in sé, ma con tutte le sue connessioni. L'oggetto, la situazione più triviale offre allora numerose prospettive feconde di effetti. Galileo che dal dondolare della lampada scopre la legge d'isocronia del pendolo, Newton che dalla caduta d'una mela scopre la legge d'attrazione universale, Daguerre che da una lastra sensibile dimenticata in un armadio ha l'intuizione della sensibilizzazione fotografica, Finsen che osservando un gatto coricato al sole sui tetti ha l'idea della elioterapia, sono illustri esempi di questa facoltà di interesse attivo. Dove nessuno per secoli aveva visto nulla di anormale, essi trovano materia di studio.
Per raggiungere questa facoltà di osservazione, l'uomo deve tornare bambino, ritrovare cioè la facoltà di meravigliarsi, il desiderio di chiedere sempre a se stesso in ogni circostanza il « perchè » di quanto scorge.
Nel caso vostro, dovete domandare a voi stessi e cercare risposta sul perchè delle vostre difficoltà, del trionfo altrui. Analisi-sintesi: ecco degli elementi formidabili di successo.
VIII. - Imparate a volere.
Abbiamo dedicato alla Volontà un intero corso di istruzioni (*). In questo paragrafo aggiungeremo poche osservazioni.
Anzitutto questa: che voi potete esercitare la vostra volontà nello stesso modo che esercitate una qualsiasi parte del corpo che desiderate sviluppare. Voi dunque non vi sognate di sollevare subito dei pesi enormi alla prima lezione di ginnastica. Così è della volontà. Molti uomini di debole volere, avendo decìso di emendarsi, commettono l'errore di chiedere subito troppo più di quanto la loro volontà atrofizzata possa dare. Per mantenere certe risoluzioni occorre una forza erculea, più che per sorreggere certi pesi. Come è dunque possibile riuscirvi? Ed ecco che l'individuo disgustato dell'insuccesso, dopo qualche altro tentativo, ritiene inutile di sviluppare la propria forza di volontà.
(*) Vedere Biblioteca Hermes N. 42: L'EDUCAZIONE DELLA VOLONTA.  L. 5.50.
Il risultato sarebbe stato assai migliore se avesse incominciato dai pesi minimi. Ogni giorno date quindi a voi stesso un compito facile — astenervi dal fumare fino a una certa ora, andare all'ufficio a piedi anziché in tram, ecc. Dopo qualche tempo, avendo provato a voi stesso di poter reggere a un singolo compito, datevene due insieme. Decidete per es. che quel giorno vi nutrirete più parcamente del consueto e presterete maggior attenzione al lavoro. In tal modo allenerete gradualmente ma sicuramente la vostra volontà a rispondere in modo quasi automatico ai vostri richiami.
Un secondo punto da considerare è la relazione tra desiderare e volere. La volontà dipende in gran parte dal desiderio; ciò che l'uomo vuole risulta principalmente da ciò che desidera di fare. E' il desiderio che alimenta il potere.
Ma bisogna intenderci. Un conto è « sognar di desiderare» e un conto è desiderare realmente. « Vorrei essere un grande inventore come Marconi » esclama un giovane. Ma ohimè, non si tratta che di un'idea passeggera, di un desiderio non così fervido come gli altri che il giovane coltiva; per es. il desiderio di divertirsi più che di lavorare. Il desiderio di divertirsi, essendo più forte di ogni altro, motiva la sua volontà. Se fosse sufficientemente intenso, potrebbe produrre delle abilità straordinarie e il giovane rischierebbe di diventare un emulo di Binda o di Meazza, ecc.

Ma osservate ciò che accade se il desiderio di diventare un Marconi è realmente radicato nel suo animo. Il giovane si applica senza posa allo studio dell'elettricità, della radiografia, ecc., egli vi. riflette continuamente e, se non diventerà un secondo Marconi, diventerà però senza dubbio un esimio elettrotecnico.
In poche parole, educare la volontà significa educare il desiderio. Fomentare in un giovane il desiderio per lo studio è pedagogicamente assai più utile che chiuderlo a chiave per obbligarli» a studiare. Lo stesso avviene in ogni periodo della vita. Un galantuomo è un individuo che ha imparato a desiderare solo cose oneste; un criminale è un individuo che si è abituato a coltivare dei desideri malvagi.
Analizzate dunque voi stessi per determinare la natura e la portata reale dei vostri desideri: questa è una vera scuola di volontà. Se i vostri desideri sono futili, non avrete che una vita futile.
La forza d'azione della volontà deriva dalla sua regolarità, dalla somma del volere 'di oggi con quello di ieri, dalla stretta osservanza del piano d'azione e dalla subordinazione di tutte le nostre facoltà alle norme imposteci per ottenere il successo.
IX. - Educate la vostra memoria.
Anche all' « Arte della Memoria » abbiamo dedicato le nostre cure in questa Biblioteca (*) e non possiamo' che esortare l'uomo ambizioso a riportarvisi.
(*) Vedere Biblioteca Hermes N. 35: L'ARTE DELLA MEMORIA. L. 5.50 e N. 63: MNEMOTECNICA (La memoria artificiate e i suoi miracoli). L. 5.50.
Qui  aggiungeremo alcuni consigli inediti.
Volete ricordarvi facilmente una cosa? Cercate di suscitarle intorno tutto L'interesse di cui siete capaci. Il più asino e distratto degli studenti è sovente un prodigio di memoria sportiva e saprebbe ripetervi dopo una sola lettura l'intera Gazzetta dello Sport e le vicende di tutte le partite di foot-ball; i componenti   le  squadre,   i   punti   rispettivi,  ecc.
L'interesse ripetiamo — si ottiene: 1. Fissando la propria attenzione su quanto si vuol ricordare. Non serve un'attenzione globale, ma piuttosto un'attenzione successivamente portata sui singoli punti (solo i principali e all'ingrosso, salvo poi a riprendere l'esame di particolari) 2. Collegando ogni nozione nuova alle nozioni vecchie. Per le deficienze particolari (memoria delle date, dei nomi, ecc.) rimandiamo ai libri succitati e specialmente all'« esercizio cumulativo »  del vol. 35.

Sviluppate il vostro potere di osservazione: di ogni fatto chiedetevi sempre che cos'è, il perchè, il come, il dove, il quando, il modo.
Se è Una cosa materiale, interessatevi alla forma, al colore, alle dimensioni, al peso, alla distanza, alle variazioni, al tempo, lo spazio, la causa, l'effetto  (*).
(*) Vedere Biblioteca Hermes vol. N. 51: LA GINNASTICA DEI SENSI. L.  5.50.
Sviluppate la vostra facoltà di visualizzazione, disegnando, esercitandovi a fare delle descrizioni scritte. Dovete procurare di avere delle imagini sensibili oltre che intellettuali.
Ecco un esercizio che vi darà l'idea di molti altri. Prendete un foglio di carta, scrivetevi le seguenti parole :
VOGLIO ACQUISTARE UNA MEMORIA   FERREA poi voltate il foglio e cercate di formare una «pittura mentale» della vostra frase sulla faccia bianca del foglio, vedendo cioè la forma delle lettere, la dimensione proporzionale delle parole, cogli occhi, della mente.
Quando osservate un paesaggio, procurate di vedere qualcosa d'altro oltre le case, gli alberi, le montagne, il cielo, il tramonto. Come? Osservando con criterio analitico, discriminante, investigativo. Meditate, paragonate, soppesate, distinguete, meditiate e generalizzate quanto vi cade sotto i sensi. Ricercate il distinto nell'indistinto.
Non sforzatevi a voler ricordare troppe cose in una volta. Ritenete il vero significato delle cose e delle idee realmente importanti e significative.
Ricordate finalmente che la memoria dipende sopratutto da una buona tonicità nervosa, la quale non può esser scompagnata da una salute perfetta.
X. - Imparate a dimenticare.
Un'arte importantissima e ignorata dai più è quella di saper dimenticare quanto è inutile ricordare. L'utilità di quest'arte può paragonarsi all'utilità del repulisti periodico che si fa nelle case ben tenute. Se non vi decideste mai a sbarazzare i vostri armadi degli abiti logori e giù di moda, la vostra libreria dei libri, inutili, la vostra sala dei fiori secchi, dopo qualche tempo, coll'accumularsi inevitabile dei nuovi oggetti, la vostra casa sarebbe ridotta a un immondezzaio. Così nella vostra mente voi dovete conservare solo quel che merita di essere conservato, sbarazzandovi di inutili ricordi, inutili rancori, inutili progetti. L'arte di dimenticare ciò che non si vuol ricordare è non solo

utile per il progresso mentale, ma è una delle regole più importanti per raggiungere la felicità  (*).
(*)   Vedere Biblioteca Hermes vol. N. 47: L'ARTE DI ESSER FELICI. L. 4.—.
Ma quante volte si vorrebbe dimenticare senza riuscirvi! Quante volte una freccia avvelenata torna a rodervi il cuore! Quante volte rievocate, arrovellandovi, un litigio vecchio di anni e senza conseguenze di  sorta!  Come dimenticare?
Il procedimento per dimenticare consiste tutto nello sforzarsi di dissociare lo stato mentale che mantiene viva l'imagine molesta. Per riuscire a ciò bisogna anzitutto « distrarre » la mente, nel significato etimologico della parola, e cioè procurare che venga attirata verso altre rappresentazioni. Molti vogliono attaccare di rettamente l'idea, ma non vi riescono, perchè non è possibile sostituire il nulla a qualche cosa. Bisogna invece sostituirvi qualche altra cosa e possibilmente un'impressione, un sentimento antagonista.
Si possono al più escogitare altri procedimenti, le cui regole potrebbero costituire un riassunto di Letotecnica o « Arte di dimenticare», importante quanto la Mnemotecnica o «Arte di ricordare ».
Ecco qualcuna di tali regole :
I. — Svalutare il ricordo; cioè persuadere noi stessi che le cose erano altrimenti di quanto ci sembravano (per es. che non abbiamo poi commesso una gran colpa, o fatto un gran brutta figura; che sono cose che succedono a tutti, che nessuno più se ne rammenta, che la cosa non ha avuto importanza, ecc. Se si trattasse di dimenticare invece un torto fattoci, cercheremo di rendere giustizia all'avversario e trovare le ragioni del suo agire, metterci dal suo punto di vista, ecc.).
2. — Inibire il ricordo; cioè fingere di non sentire l'impressione che proviamo. Come si è detto sopra, il procedimento è assai difficile e dubbioso. Un buon mezzo consiste però nell'inibire il linguaggio interno che sostiene e fissa l'imagine. Tutti salimi che accanto al Linguaggio articolato, parlato, esiste in noi un linguaggio interno; che cioè noi conversiamo mentalmente con noi stessi per mezzo di parole mentalmente pronunciate, o mentalmente scritte, secondo che siamo dei verbo-motori o dei grafo-motori (*). Per inibire il ricordo bisogna dunque dissociare, interrompere questo discorso interno che avviene in noi, frapponendovi altre parole inconseguenti, motivi musicali, ragionamenti diversi ecc.
(*)   Vedere Biblioteca Hermes N. 59: L'ARTE DI PARLARE IN PUBBLICO.  L.  5.50.
3. — Assumere un atteggiamento fisiologico e psicologica antitetico allo stato che si vuole obliare (*). — In ogni modo, se volete camminare spediti, è necessario avere il cammino sgombro da tutti i pregiudizi, gli impacci, e i rovi d'un tempo. Se siete stato un pigro, un timido, dovete negare di esserlo mai stato; così se avete avuto qualche altro difetto. Se continuate a mantenere in voi delle idee di pigrizia, di timidezza, o di povertà, di vizio, ecc., non potrete mai diventare attivi, energici, ricchi, virtuosi, ecc. La regola più semplice e pratica è quella di agire e pensare « come se » già lo foste.
(*) La teoria è stata delucidata e se ne sono cavate le conseguenze pratiche   nel   vol.   42:   L'EDUCAZIONE   DELLA  VOLONTÀ.   L.   5.50.
Se volete rapidamente arricchire, voi dovete agire « come se » già foste ricco; pensare da ricco., vestire da ricco, agire da ricco.
Non importa se questo modo di fare vi costerà; non vi costerà mai tanto come il mantenere in voi delle idee di umiltà, di paura dell'avvenire. Dimenticate quindi di essere stato un povero.
XI. - Date sempre prova di iniziativa.
L'iniziativa è l'abilità di far passare nel campo del reale, dell'attuazione pratica, ciò che abbiamo ideato, Essa è pure fino ad un certo punto l'arte di uscire dalle vie battute e di scoprire nuove associazioni, nuove possibilità. Progettare rapidamente e intelligentemente, agire deliberatamente: ecco l'iniziativa.
Il suo nemico capitale è l'indecisione, l'ondeggiare amletico tra il si e il no. Come è noto, in certi oasi l'indecisione diventa uno stato d'animo così grave e abituale da costituire una vera e propria malattia psichica: la malattia del «dubbio». L'infermo sul momento di uscire non sa se dovrebbe uscire realmente o se è meglio per lui rimanere, e il dubbio lo inchioda sulla sedia. Altri, dubitando di aver lasciato aperto l'uscio di casa, ritornano una, due, dieci volte a verificare.
Se questi sono casi patologici, ciascuno di noi però conosce la dolorosa impotenza ad agire che il dubbio provoca in noi.
La prima misura da prendere per evitare l'indecisione è di abolire in noi la paura di commettere degli errori. Certo, è necessario riflettere, bilanciare il pro' e il contro prima di decidersi. Ma queste riflessioni devono dipendere da un pensiero forte, limpido, vigoroso. I dubitosi — in generale — non pensano, ma sognano. Così non sono mai presenti a se stessi, non aderiscono mai al fatto in questione, mancano insomma della

preziosa facoltà chiamata da noi « presentificazione » e che abbiamo insegnato a coltivare in parecchie operette (*).
(*) Vedere Biblioteca Hermes N. 15: CURA DELLA TIMIDEZZA. L. 5.50. - N. 42: EDUCAZIONE DELLA VOLONTA' L. 5.50 — N. 44: ECONOMIA MENTALE. L. 5.50.
Si può acquistare l'abito alla decisione pronta, energica, volontaria, come qualunque altro. Persistete, a costo di commettere degli errori, nel volervi decidere con prontezza, e ricordatevi sopratutto che non bisogna più ammettere alcuna eccezione.
Il non ammettere eccezioni, il non fare eccezioni è il principio cardinale nella formazione delle abitudini di ogni natura. Se intendete di smettere l'abitudine del bere, ma «fate eccezione » perchè siete in compagnia o altro, continuerete a bere come prima.
E' dall'energia dell'azione che dipende il progresso: paragonate l'energica azione anglosassone e la sognante inattività dei popoli asiatici.
Per essere energici con noi stessi dobbiamo smettere un'abitudine troppo comoda: quella di impietosirci su di noi stessi. Noi abbiamo1 paura di far troppo soffrire noi stessi: il nostro corpo, la nostra animuccia. Al contrario, dobbiamo allenarci, anche negli atti più comuni della vita quotidiana, a pensare e a muoverci più bruscamente. Vestitevi, sbarbatevi, mangiate, camminate con più energia. Questo non significa che dovete agire come pazzi: al contrario dovete agire in modo realmente normale, razionale, in una parola: fare come va fatto.
Alcune volte l'indecisione dello spirito dipende da cattivo stato di salute. Altre volte dipende dal clima. Altre volte dipende dalla fatica. Angelo Mosso ha osservato che la fatica deriva dall'accumularsi nel sangue dei prodotti tossici delle escrezioni o — in sostanza — da un sangue deteriorato (*). L'irritazione corticale prodotta dalla fatica, fa sì che noi non sappiamo più concepire limpidamente e sopratutto originalmente; ma seguiamo allora la strada solita, oppure prendiamo delle determinazioni affatto destituite di buon senso.
(*) Vedi Biblioteca Hermes N. 69: MEDICINA NATURISTA:  I. - Le leggi fondamentali.  L.  5.50.
Sangue puro, nervi robusti, fiducia in se stessi: ecco gli elementi che formano l'iniziativa.
XII. - Non perdete mai l'equilibrio!
L'equilibrio mentale è la caratteristica prima della personalità. Esso implica nel suo possessore delle maniere calme, la

quiete spirituale, il controllo emotivo. Esso è uno dei più importanti fattori del successo (*).
(*)   Vedere in Biblioteca Hermes fra gli altri, i vol. N. 15: LA CURA RADICALE DELLA TIMIDEZZA. L. 5.50 — N. 23: USI DELL'ALTA SOCIETA'. L. 5.50. — N. 33: L'ARTE DI ESSERE UN UOMO. L. 4.—.— N. 42: L'EDUCAZIONE DELLA VOLONTÀ. L. 5.50. — N. 44: ECONOMIA MENTALE. L. 5.50. — N. 47: L'ARTE DI ESSER FELICE. L. 3.50 — N. 65: L'EDUCAZIONE DEI SENTIMENTI. L. 4.—.
Addington Bruce, nel suo Self-Development, mette a raffronto la forza fascinatrice di Napoleone, fatta in parte di timore e onnipotenza e quella del celebre Daniele Webster:
«La sola vista di quell'uomo e il suono della sua voce,' facevano sì che tutti coloro che si trovavano al cospetto di Webster ne ricevevano un'impressione indimenticabile di saggezza, dì dignità e di forza divinamente eloquente, anche se egli taceva o non pronunziava che comuni parole ».
Ma come acquistare l'equilibrio mentale? Il primo sforzo deve essere diretto ad acquistare il controllo emozionale, cioè a reagire con calma alle piccole seccature di ogni giorno. La prima cosa da fare quando vi svegliate alla mattina è dì dire a voi stessi e di cacciarvi bene in testa questa affermazione :
« Io so che oggi non mi mancherà qualche seccatura. Qualcosa deve pur succedere. Qualunque cosa mi accada voglio rimanere tranquillo, padrone di me stesso, senza irritazione o timore di sorta. Io pongo me a guardia di me stesso ».
Dal dire al fare il passo è lungo. Ma perseverando si arriva al perfetto dominio di sè. Uomini irosi e impetuosi, saliti ad alte cariche dove occorreva sangue freddo e diplomazia, hanno saputo perfettamente dominarsi. Un provvedimento pratico consiste nell'imporsi di parlare sempre posatamente e a bassa voce. Come è stato insegnato nel metodo La Cura della Timidezza, bisogna « saper spogliare ogni avvenimento del suo contenuto emozionale». Spesse volte il contorno è assai più grosso del piatto. Nessun entusiasmo esagerato; nessun pessimismo.
L'equilìbrio mentale serve inoltre a immagazzinare le vostre energìe, metterle in riserva per usarle al momento buono. Se vi esaurite, se scaricate a ogni istante il vostro potenziale nervoso, non ne avrete mai abbastanza per le grandi occasioni.
Imponete a voi stessi una disciplina esteriore, come usano non senza ragione le comunità religiose e militari : alzatevi, lavorate, svagatevi, passeggiate, dormite a ore fisse. Tutto ciò serve a mantenere l'equilibrio. Assumete anche fisicamente un contegno corretto, non dimesso (*). Dobbiamo incominciare a rispettare noi stessi se vogliamo esser rispettati dagli altri. Non
(*)    Confrontare la regola data nell'EDUCAZIONE DELLA VOLONTA' « Imitate   fisicamente   ed.   imiterete   psicologicamente ».
fornite alcuna prova di insincerità, né nelle grandi nè nelle piccole evenienze. Meglio non fare una promessa o una minaccia, che non mantenerla o doverla ingoiare. Se è permesso essere allegri, cordiali, burloni anche, bisogna sempre lasciare l'impressione che il vostro fondo è serio, che siete «un uomo »  (*).
(*)   Vedere Biblioteca Hermes vol. 33: L'ARTE DI ESSERE UN UOMO. L.  4.—.
Ma la sincerità non basta se non è accompagnata dal buon senso. Vi sono molti sinceri pazzoidi: che conto volete che si faccia di loro?
Finalmente, per riuscire occorre che l'equilibrio personale venga assicurato da un'altra qualità essenziale: la simpatia. Diventare simpatici; ecco una necessità di primo ordine, negli affari non meno che in amore. Come dicono gli Americani, per ottenere una commissione, il viaggiatore deve saper «passare dall'altra parte dello scrittoio », vale a dire, deve saper armonizzare col cliente, entrare nelle sue grazie, ciò che non è sempre facile. La cosa più indispensabile per ottenerle questo risultato è la fantasia (*).
(*)   Vedere Biblioteca Hermes la regola VI e N. 55: L'EDUCAZIONE DELLA FANTASIA. L. 4.-.
Ricordatevi della « legge psicologica dei contrappesi ». Se un fatto, un incontro, una parola fanno sorgere in voi un sentimento di timore, di contrarietà, di tristezza, dovete non solo raffrenare immediatamente l'esplosione di questo sentimento, considerarlo come un incidente senza importanza, piccola nube nel campo sereno1 del vostro cielo, ma creare una diversione che serva da contrappeso. Siete scoraggiato? Evocate subito il sentimento contrario: l'energia. Pensate all'energia imperativamente, escludete dal vostro cervello ogni altra idea, analizzate le sue diverse fasi, come nasce, come si sviluppa, come si trasforma in forza, quale aiuto reca a chi la possiede.
XIII. - Ricercate i difetti  del  vostro  carattere  e guariteli in fretta.
Guardatevi dall'invidia, dalla gelosia, dal cattivo carattere, dalla smania di criticare, dalla rampogna violenta. Questi difetti, analizzati al lume della psico-analisi, si rivelano subito come altrettante reazioni difensive provocate dalle manchevolezze di chi li ostenta come un segno di superiorità.
La manìa di criticare, di trovar da ridire, di brontolare ogni momento, è una reazione difensiva che rivela la vostra inadattabilità al lavoro al quale siete adibito. La colpa non è dunque del lavoro che vi hanno affidato, dei collaboratori o dei superiori che vi circondano, ma è vostra. La volpe troverà sem-

pre a ridire se la si invita a bere il vino nel fiasco. Un uomo che è veramente padrone del proprio lavoro, non è mai un brontolone inveterato. Lo stato di estrema scontentezza in cui vive l'individuo disadatto, scuote sfavorevolmente il suo organismo e il suo cervello è diminuito di vigore.
Mutate dunque lavoro se proprio non vi sentite adatto per esso. Se non lo potete, cessate di brontolare e il lavoro vi sembrerà più facile, i momenti di riposo vi daranno maggior piacere, avrete maggior numero di amici.
Ricordatevi che gli uomini che sono riusciti, non devono il loro successo al criticare, ma all'operare. Dal loro alto posto essi si sforzano di scoprire gli errori, ma con uno spirito che non ha nulla della bisbetica e sterile critica. Essi si mostrano generosi e non serbano rancori.
Tutti sanno che i vecchi sono brontoloni, puntigliosi, sospettosi. Uomini che in gioventù furono ardenti, liberali, generosi, in vecchiaia diventano di mente ristretta. Non v'è chi non veda senza lunghi discorsi come la meschinità cresca di pari passo coll'indebolirsi delle forze. La manìa di tutto criticare è il primo sintomo della debolezza nervosa.
Non lagnatevi : la peggior ruota del carro è quella che si lamenta.
Un altro difetto spiacevole è l'abitudine di sbravazzare, di minacciare a vuoto. Gli psicologi vi diranno che anche questa è una reazione di difesa, che rivela una manifesta inferiorità, non diversamente dalla timidezza, difesa inconscia di una personalità in cui si trovano frammisti i sentimenti di paura e di vergogna (*).
(*) II difetto contrario, l'ossequiosità, l'untuosità, denota un carattere mòlle e il gusto della sottomissione; oppure un'ipocrisia sopraffina.
Non sempre questi difetti sono voluti o derivano da malanimo o da una consapevole ipocrisia. Essi sono per lo più come abbiamo detto, delle reazioni difensive dell'organismo debilitato. La cura deve essere indiretta e consisterà nel rinforzare l'organismo stesso e nello sviluppare l'abitudine al controllo personale, al coraggio, alla gioia.
Secondo l'espressione di Voltaire, siate inìndovinabile pur restando cordiale.
XIV. - Formatevi  un  temperamento fondamentalmente gioioso.
Qui, gioioso significa: ottimista. Un proverbio cinese, dice: « Se un uomo non ha la faccia ridente, non può aprire un negozio ».
La gioia, secondo il celebre detto di, Schopenhauer, è l'unica

cosa che compensa se stessa. Nessuno potrà mai pentirsi di esser stato allegro.
Sotto un punto di vista esclusivamente utilitario, la gioia è l'eccitante più a buon mercato che si conosca e, quel che conta maggiormente, il solo affatto scevro da pericoli. La gioia stimola le funzioni fisiologiche e più particolarmente la circolazione del sangue nella corteccia cerebrale, dal che risulta un miglioramento delle facoltà di pensare con rapidità e chiarezza. Quindi la gioia può venir considerata come un alimento corporale e spirituale di primo ordine, e per tale ragione gli uomini desiderosi di riuscire devono coltivare la gioia colla maggiore insistenza possibile.
Il buon umore consiste semplicemente nell'accettare la vita com'è, senza brontolare, e farle buon viso nei giorni lieti come nei tristi, mediante uno sforzo di volontà e di riflessione.
C'è, insomma, un giorno, uno solo, in cui non vi occorra fare questo sforzo su voi stessi? in cui tutto vada col vento in poppa?
Ora è un contrattempo: volete uscire e un rompiscatole si attacca al bottone della vostra giacca, oppure si mette a piovere... o si tratta di un disappunto più grave: voi chiedete un posto, dite a voi stessi che voi solo ne siete degno, ed è un concorrente che lo ottiene.
In questo caso vi sono due partiti da prendere: quello dei maldestri e dei violenti che gridano, brontolano, tempestano, e secondo le circostanze accusano il destino e gli uomini e gli dei; e quello dei savi i quali trovano che questo chiasso è di cattivo gusto, che questa collera è stolta, che si rassegnano e procurano di soffrire con calma quel che non possono evitare.
Un volto gaio ispira fiducia e gli uomini vi si affidano volentieri. La gioia, come è stato osservato, è «il gesto di estensione », mentre la tristezza è «il gesto in flessione». Il triste è tutto raccolto in sé, quindi egoista; l'allegro cerca di comunicare la sua gioia ai propri simili.
« Filippo Brook — scrive un giornalista americano — passava ogni giorno per il viale Pie, e dove egli era passato il sole raggiava per mezz'ora».
Voi protesterete :
« Come posso esser lieto ? Tutto mi va a rovescio, ho perduto la mia posizione, sono solo al mondo, l'avvenire è oscuro».
Ridete ugualmente. Ostinatevi a tener sollevati gli angoli della bocca. Sarà un riso falso: non importa. Dal riso forzato verrà presto l'attitudine mentale ottimista e sarete salvo.
«Che farci? — esclama un altro. — E' il mio temperamento ».
Che farci?... Cambiare temperamento. Ma come giungervi?
L'abbiamo detto: colla volontà. Un uomo può sviluppare l'abitudine di mangiare adagio, di vestirsi accuratamente, di non parlare con linguaggio volgare. Nello stesso identico modo, può svilupparsi l'abitudine alla gioia. Bisogna dapprima esser risoluto, bisogna fare uno sforzo. Anche l'allenamento alla gioia è un adattamento, un passaggio dal cosciente all'incosciente (*).
(*)   Vedere Biblioteca Hermes N. 42: L'EDUCAZIONE DELLA VOLONTÀ.  L. 5.50.
Poiché tanto la gioia quanto la tristezza sono sentimenti contagiosi, dovremo scegliere con cura le nostre compagnie. Intrattenersi con un individuo depresso, scoraggiato, pessimista, significa amareggiarsi l'animo per una giornata. Egli avrà gettato un'ombra su tutto quanto intraprenderete.
Molti uomini di talento mediocre hanno conseguito un successo reale ordinando, coscientemente o no, la loro vita in modo che tutto concorresse in loro favore. Così hanno saputo circondarsi di gente simpatica, ottimista, attiva, ispirare loro fiducia nel successo e fare in modo che lavorassero per esso. Al contrario altri, con maggiori talenti, sono falliti perchè non trovarono mai collaboratori che andassero loro a genio. Essi reputavano tutti cattivi, sospettosi, maligni, tali essendo essi stessi.
L'individuo pessimista si potrebbe definire un individuo impressionato in modo anormale dai difetti e dalle debolezze umane.
La smania di voler riformare il mondo, di voler raddrizzare le gambe ai cani, è un ostacolo formidabile alla libertà spirituale.
L'umore — inutile dirlo — dipende in gran parte dalle nostre condizioni fisiologiche (*). E' noto l'aneddoto di quel prete inglese che giunto a sera stanco e affamato in un cascinale e avutane larghissima ospitalità, scrisse sul suo taccuino:
« Mangiato un'ottima cena di porco freddo, pane caldo, merluzzo e uova, caffè e dolci. La mia professione è bella, l'avvenire è roseo; credo fermamente di essere chiamato ad alti destini ».
(*)   Vedere nella Biblioteca Hermes N. 69: LA MEDICINA NATURISTA (Parte Ia - Le leggi fondamentali) la concezione ippocratica dell' « umore » come causa delle nostre condizioni fisiche e spirituali.
Disgraziatamente il troppo cibo gli procurò durante la notte un'indigestione solenne. Dormì poco e sognò male. Alla mattina riprese il suo taccuino e scrisse:
«Depressione d'animo. L'uomo è un essere troppo sensuale: come sperare di risollevarlo ad alte visioni? Quanto è triste la vita ! ».
Riflettete ai fattori che determinano il vostro giudizio sugli uomini e sulle cose e vi accorgerete che è l'umore che colora il

giudizio. La tristezza rende ingiusti, il buon umore rende generosi.
Se è vero che noi siamo in gran parte schiavi del nostro umore, è non meno vero che è in nostro potere dominarlo. Molti individui sono di umore sempre depresso perchè mangiano troppo o mangiano male o si privano di attività fisica. Il miglior mezzo di far passare un'arrabbiatura consiste nel fare una lunga passeggiata a passo di bersagliere. In certe case tristi dove non entra mai il sole, arredate con tappezzerie pesanti, mobili ingombranti e antiquati, non è assolutamente possibile sentirsi lieti e ottimisti. Se non potete cambiar casa e procurarvi un alloggio allegro e soleggiato, cambiate almeno tappezzerie, buttate al fuoco i cortinaggi, i tappeti e i mobili non indispensabili, fate aria intorno a voi, circondatevi di colori luminosi, di cose di buon giusto.
Gli Inglesi chiamano « luna blu » il particolare stato di malessere in cui si trovano al lunedì coloro che straviziano alla domenica e che, senza abbandonarsi a veri bagordi, anziché rimediare alle condizioni antigieniche degli altri giorni, oziano ancor di più, mangiano e bevono troppo e confondono la noia col riposo. « La luna blu » si può evitare conducendo alla domenica una vita moderata in tutto e procurando di « distrarsi » nel senso etimologico della parola, vale a dire togliersi dalle occupazioni abituali, esercitando i muscoli se durante la settimana siete occupati in lavori intellettuali e sedentari, e viceversa. In ogni caso bisogna mutare ambiente, vivere il più possibile all'aria aperta, approfittare del maggior tempo disponibile per dare al corpo quelle cure meticolose di pulizia che negli altri giorni devono essere forzatamente abbreviate.
XV. - Studiate il vostro modo di comportarvi (*).
(*) Vedere per maggiori particolari Biblioteca Hermes N. 23: USI DELL'ALTA SOCIETA'. L. 5.50. — N. 39: L'ARTE DELLA CONVERSAZIONE. L.  5.50. — N. 33:  L'ARTE DI  ESSERE UN UOMO.  L.  4—.
Cortesia, buone maniere, civiltà sono necessarie a chi vuol riuscire nella vita. Del resto, come osserva il dott. Johnson «un uomo non ha più diritto di dire che di fare una villania; non ha più diritto di dire una mala parola che di dare un pugno nello stomaco ».
Lo stesso dott. Johnson afferma: «La rozzezza e un cattivo naturale si possono contare fra i lussi più dispendiosi della vita ».
Lord Chesterfield diceva a suo figlio : « Con tutto il vostro greco non potrete diventare ambasciatore e neppure segretario

se non acquisterete delle buone maniere e un aspetto civile e dignitoso ».
Le buone maniere costituiscono una specie di «morale minore » e in generale un uomo rozzo è considerato un uomo malvagio.
Incominciate a esaminare se nella vita quotidiana siete abitualmente rozzo o cortese. Se vi trovate nel primo caso e se volete riuscire, affrettatevi a ricredervi: nessuno al mondo può riuscire colle sole sue forze e se sarete rozzo vi troverete ben presto solo.
Se volete aiutarvi in quest'opera di rieducazione ricordate le « reazioni » provocate in voi dal contegno scorretto degli individui invadenti, prepotenti, incuranti dei diritti altrui, coi quali ciascuno di noi si trova a contatto nella vita. Le stesse reazioni vostre si scateneranno negli altri, se voi terrete verso di essi delle maniere poco riguardose.
Un uomo senza tatto non si ferma mai a riflettere sugli effetti di quanto fa o dice. Qual meraviglia se vede alienarsi a una a una le simpatie? Il rimedio è ovvio: consiste nel mettersi mentalmente al posto dell'interlocutore. Che cosa potrebbe piacergli ?
« Chi si sforza di essere gentile — dice un Inglese — si trova come a un giuoco di boomerang: la parola, l'atto gentile gli ritornano nelle mani ».
Se volete fare il primo passo sulla via delle buone maniere incominciate col decidere energicamente che non abuserete mai né di un uomo né di una cosa.
XVI. - Moltiplicate  le  vostre forze  coscienti coll'aiuto dell' incosciente.
Nella nuova psicologia vi sono questioni dibattutissime e complesse. Una di queste è il problema dell'incosciente. Vediamo di averne un'idea chiara limitandoci al nostro punto di vista.
Quel che gli inglesi chiamano « day dream » e che potrebbe tradurre : sogno a occhi aperti, non è in fondo che la facoltà di trapassare rapidamente coll'immaginazione gli stadi intercorrenti tra un'aspirazione, una finalità e il punto di partenza in cui ci troviamo. Lo spirito del «sognatore di giorno», come in una specie di visione telepatica, scorge se stesso come sarà quando avrà raggiunto la meta desiderata. Ma questo non basta. Molti hanno tale facoltà, che è praticamente inutile se oltre a sognare il fine, non impariamo anche a sognare i mezzi.
« Sognare i mezzi » significa immergersi in uno stato contemplativo tale che la successione degli anelli della catena si
faccia rapidamente, senza ostacoli. Ma, senza dubbio, nella realtà questi ostacoli sorgeranno. A che serve allora sognare un irreale? Serve a radicare in noi questa importantissima convinzione: che gli ostacoli sono l'accessorio, e la riuscita è certa se lo vorremo, e ciò perchè la concatenazione è risultata logica. D'altra parte, come sanno i lettori di questa Biblioteca, la facoltà di « prevedere » è di immenso aiuto anche per quanto la previsione implica di elemento autosuggestivo. Chi ha incominciato col sognare un determinato stato, trova assai minori difficoltà nel realizzarlo. Mantenendo continuamente entro di sé, mediante il «sogno a occhi aperti», la visione di un «se stesso » modificato, la modificazione finisce poi per compiersi colla' massima naturalezza, per gradi insensibili, ma ciascuno dei quali « scatta » (diremmo) al momento giusto. In fondo, se si osserva quanto facile sia indurre in noi un automatismo muscolare partendo da un movimento autosuggestivo, si deve concludere che a maggior ragione si avvererà un automatismo cerebrale, ideativo. Così, — per spiegarci — come è possibile far contrarre irresistibilmente l'avambraccio sul braccio colla semplice auto-suggestione che «ciò deve compiersi», sarà possibile a maggior ragione comportarci a nostro vantaggio in una determinata situazione che richieda l'impiego di forze spirituali. Occorre però osservare che nel modo stesso che un sia pur lievissimo movimento iniziale «volontario» facilita la contrazione autosuggestiva, automatica dell'avambraccio sul braccio, così una piccolissima iniziativa «volontaria» sarà straordinariamente utile per raggiungere il risultato voluto. Io prevedo — supponiamo — per questo pomeriggio la necessità di recarmi presso una persona che mi intimorisce : è necessario che io ci vada, giacché essa sola può favorirmi per un mio scopo. E' chiaro, incontrovertibile, che la previsione del colloquio ottenuta colla fantasia, la concentrazione, la preghiera spirituale (*) renderanno quasi matematicamente certo il mio successo, ma se non mi decidessi al pìccolo sforzo volontario di prendere il cappello e uscire incontro a questo Signore, il colloquio non avrebbe mai luogo e la mia autosuggestione sarebbe stata fatta in pura perdita (**).
(*)    Vedere in Biblioteca Hermes tutti i volumetti di scienze ultra-psichiche, e in più i volumi dedicati alla ginnastica dei sensi, dell'intelligenza, alla cura della timidezza, all'educazione  della volontà.
(**)   Nel metodo 15: LA CURA RADICALE DELLA TIMIDEZZA, abbiamo però visto come si possa spogliare ogni azione della sua soprastruttura emotiva, riducendola alla nuda realtà obiettiva, e come il successo dipenda dalla pratica della mono-ideazione istantanea, con conseguente chiusura di tutti gli sbocchi chee permettono le fughe emotive. Per la monoideazione e la sostituzione di personalità, si veda anche Biblioteca Hermes vol. 44: ECONOMIA MENTALE. L. 5.50.
XVII. - Imparate a divertirvi.
Abbiamo già accennato al vero senso che dovete dare alla distrazione. Distrarsi, divertirsi, significa togliersi dall'occupazione abituale per ritemprare le proprie forze fisiche e psichiche.
Ora molti, pur essendo ottimi impiegati e professionisti, non riescono a far carriera e spesso si rovinano precisamente perchè ignorano l'arte di divertirsi. Essi sono vittime del divertimento. Non parliamo di quei disgraziati che chiamano divertimento una sbornia o le nottate al tavolo da giuoco o il rincorrere tutte le sottane che passano. Per costoro il destino è segnato a breve scadenza; essi non saranno mai che dei buoni a nulla. Altri vi sono che si mostrano sfrenati per qualche piacere particolare, innocuo in se stesso, ma dannoso quando sia praticato in eccesso. Molti giovani per es. si sono rovinata la carriera per la passione del ballo. Chi balla tutta notte non può lavorare tutto il giorno. E allora il principale vi licenzia.
Molti ve ne sono che peccano per eccesso contrario. Usciti di bottega o dall'ufficio, non sanno più come ammazzare il tempo e aspettano che il tempo ammazzi loro.
Nel vol. Economia Mentale (*) abbiamo tentato una classificazione dei piaceri e abbiamo posto il principio: «Evitare che un piacere si trasformi in :un bisogno ». Si potrebbe aggiungere: «A ogni giorno il suo piacere ». Una vita tutta di lavoro è una vita innaturale. Fatevi dunque « un programma di piaceri » restringendolo per es. alla settimana ventura: domani una visita, posdomani uno spettacolo, urna partita di caccia, ecc., secondo le stagioni e le occasioni. Ma vi è un piacere prezioso fra tutti e poco noto: quello della lettura. Intendiamoci: esistono anche i bagordi della lettura. Molti si istupidiscono immergendosi tutti i momenti liberi nella lettura dei romanzi e più particolarmente dei romanzi polizieschi. Costoro finiscono per non avere più una personalità propria: sono larve ambulanti, col cervello di Nick Carter o di Fantomas.
(*) Vedi Biblioteca Hermes N. 44: ECONOMIA MENTALE (L'Arte di organizzare l'attività quotidiana ottenendo il massimo risultato col minimo sforzo)  L.  5.50.
V'è un'arte di leggere, che il povero De Amicis ha stupendamente insegnato. Egli sopratutto insisteva sulla indifferenza degli Italiani per il possesso del libro. Moltissimi considerano i libri res nullius e non si fanno scrupolo di perdere i libri avuti in prestito. In moltissime case trovate magnifici salotti, ma non un embrione di libreria. Ora, se non si possono comperare

tutti i libri che vedono la luce, e se è quindi necessario asso -riarsi a un gabinetto di lettura per tenersi al corrente, non dovete esitare a fare acquisto dei libri che piu vi interessano. Infatti i libri non sono oggetti inerti, ma cose vive che si colorano coi riflessi del vostro sentimento, della vostra esperienza, del vostro umore. Un libro antipatico in gioventù può esser trovato bellissimo in età adulta. Disgraziatamente i facitori di programmi scolastici fanno di tutto per rendere odiosi i genii: Dante, Virgilio, Machiavelli, ecc. i quali sono genii bensì; ma per gli adulti, e non per i   ragazzi.
I libri, beninteso i buoni libri, costituiscono il miglior impiego di capitale che si possa immaginare. Certo, bisogna acquistarli per leggerli, per studiarli, per smidollarli del proprio contenuto, che è precisamente quanto si può fare solo possedendoli in proprio. Se voi per es. studierete a fondo e applicherete gli insegnamenti di questo libro, potrete modificare radicalmente in meglio la vostra vita, acquisterete una straordinaria superiorità sui vostri colleghi. Ma non potrete studiare a fondo il libro se non lo possedete, se dovete limitarvi a una lettura affrettata. Comperando un buon libro fate conto di aver comperato uno sgabello magico su cui potrete salire per vedere più alto nella vita. Come potreste impiegare meglio il poco danaro che vi costa questo libro?
Nel Medio Evo un libro era un tesoro che si pagava carissimo e si passava gelosamente di mano in mano. Un clericus, un dotto, era qualcosa di ben diverso di un uomo volgare. Oggi i libri sono dappertutto, ma la loro abbondanza non compensa certo la trascurataggine con cui vengono trattati dai più.
XVIII. - Imparate a parlar bene.
Saper parlar bene è un aiuto di primo ordine per aver successo nella vita. La prima cosa che occorre per imparare a parlar bene, è di essere in possesso di un linguaggio ricco e abbondante. Se disponete di un povero capitale di vocaboli, il vostro discorso riescirà oscuro e impreciso. Non si possono rivestire esattamente molte idee con poche parole, così come un calzolaio che si ostinasse a fabbricare solo alcune misure di scarpe non potrebbe servire una vasta clientela. Inoltre la parola è il gancio che serve ad associare materialmente un pensiero nuovo alla vostra riserva mentale. Un pensiero espresso con parole di cui non vi curate di appropriarvi il senso, vi sfuggirà subito.
Parlar bene significa parlare in guisa appropriata, cioè avendo riguardo  tanto  ai  pensieri  che  si  vogliono  esprimere
quanto alla qualità dell'uditorio a cui ci rivolgiamo (*). Evitate l'uso del gergo. Il gergo può venir tollerato in certi ambienti professionali, e anche qui con moderazione, ma non in società. Se il gergo può sembrare dapprima pittoresco, finisce ben presto per urtare e per stancare.
(*) Vedere Biblioteca Hermes N. 39: L'ARTE DELLA CONVERSAZIONE L.   4.— e  N.  59:  L'ARTE  DI   PARLARE   IN  PUBBLICO.  L.  5.50.
Un altro difetto è l'uso abitualmente esagerato del superlativo. Questo difetto può originare o da una « visione eccezionale del mondo » e allora è il sintomo di una nevrastenia che lo stosso difetto concorre a fomentare; oppure, come più spesso accade, è una manifestazione di insincerità e di aridità di cuore. La signora che chiama tesoro tanto suo marito che il suo cane, non  ama profondamente nessuno dei  due.
Qualche volta si tratta più semplicemente di una manifestazione di pigrizia mentale: è assai più facile definire il Duomo di Milano « bellissimo », gli affreschi di Giotto ad Assisi «bellissimi», un tramonto a Capri «bellissimo», che trovare la giusta aggettivazione per ciascuna di queste manifestazioni del bello.
Ma un ricco capitale verbale non è sufficiente per parlar bene. Molti non parlano che dei fatti loro: le donne della cucina, dei figli, della serva o della lavandaia; gli uomini del commercio, dei concorrenti, dei profitti, delle perdite e così via. Altri ancora non sanno uscire dal pettegolezzo più meschino, vedono dappertutto nemici personali, tranelli, imboscate. Per altri la conversazione si riduce ad una continua auto-apologia dei propri meriti. Chi si vanta troppo è un asino : dimostra di essere per il primo sorpreso di tutto quello che fa e dice. Il successo viene operando e non chiacchierando. Se voi operate, gli altri vi apprezzeranno senza bisogno della vostra propaganda. Molti finalmente non sono affatto superbi, ma non. sanno parlare che di se stessi e delle proprie faccende. Per essi, tutto il resto del mondo non esiste. « Io - io - io » e null'altro che il loro io.
La conversazione non è un monologo. Bisogna dunque non solo saper parlare, ma saper ascoltare. Per saper ascoltare occorre saper prendere interesse a quanto altri vi racconta. Alcuni non permettono che si dica due parole senza interrompere per obiettare il proprio punto di vista. In tal modo non lasciano nessuna soddisfazione al compagno e perdono l'occasione di imparare qualcosa.
Finalmente vi sono coloro che non vi interrompono, non vi contraddicono, ma non aprono mai bocca, sicché non sapete mai se vi ascoltano o se pensano cosa mangeranno a pranzo. In affari

questo contegno misterioso non è fatto per ispirare confidenza. In società chi tace troppo a lungo finisce per esser lasciato da parte. Bisogna dunque saper tacere e parlare a tempo debito. La conversazione è sempre un piccolo duello da cui potete uscire vincitore o vinto. Le armi del duello sono l'avvedutezza e la cortesia: voi dovete vincere sostanzialmente, ma lasciare l'avversario sotto l'impressione di esser stato lui il più furbo e il  più brillante dei due competitori.
XIX  - Affrontate le difficoltà.
Nell'esistenza tutto non va sempre bene. Se tutto andasse bene sempre, probabilmente la gioia sparirebbe dalla faccia della terra.
In tutti i momenti della vostra vita, anche nei più l'elici, vi è qualche cosina che non va bene. L'uomo vestito più confortevolmente ha sempre una scarpa un po' stretta o una fodera un po' aperta o almeno un bottone un po' sfilacciato. l'orlale la vostra attenzione su questi difetti. Non vi esortiamo a stare attenti a questi solo per cavarne dei motivi di tristezza e di pessimismo, come l'Epulone romano che sdraiato su un letto di rose si sentiva dolere sotto per un petalo ripiegato. Voi dovete comprenderci: vi diciamo di portare la vostra attenzione sui difetti piccoli proprio perchè sono piccoli e perchè solo badandovi potrete impedire che diventino grossi. Dunque ogni mattina voi dovete, come il padrone di un veliero, esaminare accuratamente la vostra imbarcazione per assicurarvi che non l'accia acqua da nessuna parte, che nessuna sartia sia rotta, nessuna corda attorcigliata.
Molti fanno l'opposto, cioè sanno che vi è qualche difetto, ma si rifiutano di considerarlo. Essi pensano che le cose si aggiusteranno da sé, col tempo, che non val la pena di soffermarsi a simili inezie, piccole ombre in un campo così ridente di sole! Viceversa questi piccioli fremiti della macchina sono proprio quelli che ne compromettono il funzionamento. Desideriamo spiegarci. Il guaio è lieve in se stesso, ma impedisce che tutto il bene possa evolvere liberamente, e questo è un guaio grosso. Se in un ufficio, di venti impiegati uno solo è fannullone o disattento, il guaio è lieve in sé, ma se non mutate quell'impiegato, ne avranno un danno anche coloro che lavorano bene; egli renderà in certa guisa meno proficuo il lavoro di tutti. Nella vita, come in un ufficio, tutte le mansioni sono interdipendenti : lo sbaglio di un fattorino può far perdere un grosso affare: una nevralgia può guastare un appuntamento d'amore !
Voi dovete dunque rimediare subito. Tutti i   giorni dovete
dirvi: — Che cosa va male? o — Che cosa potrebbe andar meglio ?
Solo gli imbecilli sono sempre soddisfatti di tutto. Ma sopraggiungono anche le grandi catastrofi, le lotte disperate da cui si esce laceri e pesti. Allora è il momento di combattere e non di chinare il capo sotto l'ala per non vedere il pericolo. E' allora che un uomo si differenzia da un altro uomo. In certe occasioni bisogna saper giuocare il tutto per il tutto. Il compito si farà anche qui molto più lieve se applicherete il consiglio già dato: considerare la lotta come uno sport. Vi è nel pericolo un elemento di bellezza che bisogna saper apprezzare. Quando sarete vecchi, vi ricorderete forse con maggior soddisfazione di quell'ora di epica battaglia, di quell'ora in cui vi trovaste solo a lottare contro la congiura degli uomini e degli eventi, che non di tutte le lunghe settimane di placido benessere.
Ma perchè la lotta non vi trovi impreparato, non vi trovi impari, seguite il consiglio del filosofo William James, che è poi il consiglio del nostro d'Azeglio :
« Mantenete viva in voi la facoltà dello sforzo, compiendo ogni giorno un piccolo sforzo gratuito », uno sforzo diremo così sportivo : fare una cosa semplicemente perchè è difficile, perchè è seccante di doverla fare  (*).
(*) Vedi Biblioteca Hermes N. 42: L'EDUCAZIONE DELLA VOLONTÀ. L. 5.50.
XX. - Approfittate delle sconfitte.
Uno dei più gravi ostacoli al successo è la tendenza a compiangere se stessi. Molti si ravvoltolano nella propria miseria o nella propria sventura colla delizia del suino che guazza nel brago.
Essi si fanno interessanti ai loro propri occhi; la loro disgrazia, l'incomprensione del mondo sembra loro un'aureola di martirio. Come un vampiro, la compassione verso se stesso succhia tutte le energie dell'uomo che vi si dà in balia.
Certo, occorre una forza singolare per reagire in certe circostanze. Il dolore è un deprimente fisiologico: il sangue circola più torbido, il tono si abbassa, l'efficienza individuale risulta depressa. Ma d'altra parte occorre dire a se stessi che ben poco sforzo occorre per essere energici nella ventura, e occorre anche dirsi che non è imaginabile una vita tutta sfortunata.
Se il masso che vi opprime può venir rovesciato con un vigoroso  colpo di   spalla,  perchè vi  limitate  a piangere?

Questo non è un libro da esempi e perciò non vogliamo elencare qui le storie di tutti gli uomini che in condizioni apparentemente disperate seppero raggiungere un destino luminoso.
Vi invitiamo piuttosto a riflettere su quanto la sventura può
arrecare d'insegnamento per l'avvenire. Chi da una condizione privilegiata si trova piombato nella miseria materiale o morale,
dal fondo del suo abisso valuta con più giusto senso quanto ha
perduto e forse non seppe apprezzare,  Egli   ha allora una meta
ben definita, e questa certezza e gia una agevolazione per poterla
di nuovo raggiungere. D'altra parte egli ha per se l'esperienza,
Solo un fannullone che da ricco fosse divenuto povero, po-
trebbe giustamente disperarsi, giàcche non avendo mai lavorato
non sa come si fanno i denari. Ma in tutti gli altri casi l'uomo non perde colla fortuna l'intelligenza e l'abilità. Moralmente egli è dunque sempre al livello di prima. Se non potesse arrivarci anche materialmente, è segno che il caso e non la capacità lo avevano soccorso.
Quanti alle grandi sventure morali, nessuna norma di conforto è possibile. La vita del profondo spirito si sottrae a ogni regola. Solo una verità incontrovertibile brilla fra le tenebre agli sventurati; questa: che il tempo colla sua ala silenziosa tutto cancella e che ogni giorno che passa rende più facile il consolarsi. E inoltre, se soffrite per un essere degno, procurate che l'avvilimento ostinato, senza risorse, non faccia di voi un individuo indegno di onorarne la memoria.
XXI. - Sapere, osare, volere, tacere.
In queste quattro parole gli antichi condensavano tutto il segreto del successo.
Sapere: lavorare in modo da conoscere tutte le facce della questione che ci occupa, dell'arte che professiamo.
Osare, e quindi volere, sempre volere, lottare senza tregua quali siano i   risultati;
Tacere, è un eccellente mezzo per riuscire. Parlar troppo e sopratutto di sé, annoia coloro che ci ascoltano. Se parliamo troppo, concludiamo poco; la nostra energia si esaurisce in parole anziché condensarsi per far blocco al momento voluto. Confidare altrui i nostri progetti è, se non pericoloso, almeno inutile. Scoprire il vostro giuoco è permettere agli altri di approfittare della nostra ingenuità e di riuscire là dove noi falliremo. Se noi, che abbiamo interesse a tacere, non possiamo frenare la nostra lingua, come supporre che coloro ai quali ci
rivolgiamo e che non hanno nessun motivo di tacere, saranno dei confidenti discreti ?
Se si conoscono tutti i nostri tentativi, si constateranno anche gli insuccessi che fatalmente subiremo, la nostra reputazione ne soffrirà, non saremo più ricercati per alcun affare e ci saremo resa difficile l'esistenza.
Se al contrario evitiamo di parlare dei nostri progetti, si ignoreranno quelli fra i nostri tentativi che saranno falliti, non verranno conosciute che le nostre vittorie e passeremo per dei fortunati ai quali tutto arride. Si verrà a cercarci perchè ispireremo fiducia, ciò che accrescerà la nostra in noi stessi e ci farà guadagnare in audacia.
Il mondo non appartiene ai chiacchieroni, ma a coloro che pensano e agiscono.
APPENDICI
I. - L'esame personale.
Nel volumetto dedicato all' ECONOMIA MENTALE (*) abbiamo dato numerosissime tavole per servire ad un auto-esame da ripetersi ogni sera onde ricavarne la condotta logica del giorno appresso. Si può però procedere a un esame più sommario, e limitato agli elementi che maggiormente concorrono ad assicurarci il successo nella vita. Ecco la tabella redatta a questo scopo dal prof.  J. McKeen Cattell:
(*) Vedere Biblioteca Hermes N. 44:  ECONOMIA MENTALE. L. 5.50.
Salute   fisica                                           Ragionevolezza
Equilibrio mentale                                  Chiarezza
Intelligenza                                             Indipendenza
Emozioni                                                 Cooperatività
Volontà                                                   Disinteresse
Prontezza                                                Gentilezza
Intensità                                                  Gaiezza
Larghezza di vedute                               Raffinamento
Energia                                                   Integrità
Giudizio                                                  Coraggio
Originalità                                              Efficienza
Perseveranza.                                           Iniziativa
Per usare con profitto questo elenco, stabilite la cifra 10 come massima punto per ogni singolo elemento. Di fianco a ciascuno di essi scrìverete dunque un numero: 1, 4, 5, 8 o quel che occorre per indicare di quanto siete distante, a parer vostro, dalla massima efficienza in quel punto particolare. Considerate  ogni singolo  punto con  calma,  ponderatezza,  onestà.
Lo stesso autore suggerisce dì trascrivere ogni sera per una settimana su un quadernetto un sunto di ciò che è stato compiuto durante il giorno. Dovete farvi tornare in mente tutta la giornata incominciando dal risveglio. Quando vi siete svegliato?  Avete  dormito bene o  male? Notate quanto  tempo  è trascorso fra il

momento del risveglio e l'istante in cui avete buttato le gambe fuori del letto. Quanto tempo avete occupato per vestirvi? Quanto ne avete speso per la prima colazione? Che cosa avete mangiato? A che ora vi siete messo al lavoro? Avete passeggiato con un determinato scopo o siete andati a zonzo? Chi avete incontrato? Di che cosa avete parlato?
Calcolate il più esattamente possibile quanto tempo avete lavorato nella mattinata deducendone il tempo speso in ciarle coi colleghi o coi visitatori. Notate di che cosa avete ciarlato. Notate anche il tempo impiegato in pensieri che non avevano alcun rapporto col lavoro d'ufficio. Di che pensieri si trattava? Sforzatevi  di  ricordarlo.
Ricordatevi quanto tempo avete speso per il pranzo, cosa avete mangiato, come vi siete occupato prima di tornare al lavoro. Ripetere per il lavoro del pomeriggio l'analisi fatta pel lavoro del mattino. Calcolate il tempo occupato non solo lavorando, ma riflettendo al vostro lavoro. Deducetene tutto il tempo sciupato in chiacchiere,  pensieri varil, ecc.
Continuate il vostro scrutinio per il tempo intercorso dalla fine del lavoro al momento della cena. Dove siete stato, chi avete visto, con chi, dì che cosa avete parlato... ecc. ecc., fino a quando avete chiuso gli occhi al sonno.
Quando avrete una storia così particolareggiata della vostra vita durante una settimana mettetevi a studiarla coll'attenzione con cui un medico studia la storia clinica di un caso difficile. Le vostre indagini devono orientarsi verso la risoluzione di problemi  del genere di questi:
Il mio sistema di vita — le mie abitudini per quanto riguarda il mangiare, il dormire, l'esercizio, il giuoco, ecc. vanno d'accordo coi principii dell'igiene personale ?
Dormo troppo o troppo poco? Mangio troppo o troppo poco e mangio cibi adatti o ino? Mi esercito abbastanza? I divertimenti che mi prendo sono tali da ricostituire o da disperdere la mia energia? La mia mente è inerte o attiva? Prendo un reale interesse al mìo lavoro? Agisco onestamente verso me stesso, la mia famiglia, i miei dipendenti o i miei superiori? All'infuori del lavoro professionale compio io qualcosa di notevole?
Avrete modo di sorprendervi e fors'anco restare atterriti dalle risposte. Ma questo è il solo modo per acquistare la conoscenza necessaria ad un'autocorrezione.
II - Le idee di Arnold Bennett sul successo.
« Cos'è  il successo ?»  si domanda Bennett.
Se fossimo più coerenti, il successo nella vita dovrebbe consistere in una più intima conoscenza di noi stessi, nel raggiungimento di una filosofica calma interiore. Ma per noi il successo significa ben altro. Si può ricercare il successo in quattro distinti rami:
1.   Successo nella  Scienza  pura  o applicata.   E'  il  meno ricercato,  giacché   implica  spesso  povertà  e quasi  mai  celebrità.
2.  Successo artistico. La fama e l'adulazione lo seguono, ma non sempre la ricchezza.
3.   Influenza diretta e potere  sopra la vita materiale  degli altri uomini: cioè onori politici, nazionali o locali,
4.   Successo finanziario.   E'  il più facile e  comune  di tutti.
Ora, se esaminiamo bene la questione, vediamo che la maggioranza degli uomini non desidera affatto il successo. Prendete il primo che passa e nomina-
telo ministro: dopo una settimana ne avrete fatto un essere esaurito, esasperato, cogli occhi fuori dell'orbita. Quanto al successo artistico e scientifico è troppo evidente che soltanto un'infima minoranza se ne preoccupa. Certo, quasi tutti aspirano al successo finanziario, ma non oltre i limiti assegnati a ciascuno dalla propria natura. Un operaio metterà sossopra cielo e terra perchè alle sue nozze non manchino le vetture di gala e il banchetto nella miglior trattoria del sobborgo, ma non sognerà affatto di accumulare milioni, come del resto non ha affatto dolore di non possederne.
Gli uomini comuni somigliano in questo agli uomini di genio, che la loro carriera è governata più dallistinto che dalla logica. Certo gli uomini comuni sognano vagamente che sarebbe piacevole risvegliarsi milionari o celebri; ma sognar vagamente non è desiderare. Esaminate gli abitanti di una qualunque cittadina di provincia. Nel piccolo ambiente si vedono subito coloro che lottano per il successo. Anzitutto si nota che la maggior parte finiscono per prendere il volo verso la grande città; le loro ali sono troppo larghe per cosi breve cielo. Quelli che rimangono, dai trenta ai quarant'anni incominciano a occupare i posti disponibili e adatti. Una dozzina di genii politici formano il consesso municipale e governano la città. Mezza dozzina di grossi uomini d'affari rappresentano l'attività commerciale e la ricchezza. Pochi altri insegnano scienze o arti e sono localmente conosciuti come dilettanti di letteratura, pittura, musica, ecc. Ecco l'aristocrazia. E il resto? Il resto vive e sta benone e non sogna affatto il successo. Hanno costoro fallito la loro vita? Nemmeno per sogno. Hanno modestamente integrato il loro destino.
Esaminiamo ora la minoranza, quella che lotta per il successo. Come vi giunge? Oseremmo dire che non impiega nessuno dei mezzi raccomandati dal buon Franklin e con lui da tutti i moralisti: risparmio, frugalità, metodo e altre simili cose.
Esaminiamo la vita degli uomini celebri e vedremo che non furono quasi mai dei sobrii e tanto meno degli individui « regolari ». Quasi sempre sì trattava di scavezzacolli, di gente di pochi scrupoli, di sciuponi. L'esercizio delle umili virtù è adatto a meritarsi una bella lapide al cimitero, ma non serve a nulla per riuscire.
Ma allora, quali sono le ragioni del successo?
In principio — dice il Bennett — non si può spiegare il successo più di quanto si possa spiegare una sinfonia di Beethoven. Potete discorrervi sopra a lungo,   ma  stringi   stringi,   dovete   pur  concludere  che   è  bella...   perchè  è  bella.
La più ovvia spiegazione del successo di alcune persone è il caso. E' andata loro bene per caso, dove a cento è andata male o così così.
Ma vi sono poi alcune caratteristiche particolari degli uomini che possiedono l'indefinibile genio  del  successo.
La principale è la loro continua, insaziabile « voglia » di riuscire. Noi siamo preoccupati a intervalli dall'idea di ottenere il successo; essi non l'abbandonano  né giorno  né notte.
La seconda loro caratteristica è quella « dì essere sempre alla finestra ». Non per questo sono dei grandi lavoratori. Come il gatto, dormono con un occhio aperto. Altri rincorre il sorcio affannandosi e sgolandosi ; il gatto che non ha fatto nulla, al momento buono dà un balzo e lo aggrinfa. Chi gli ha suggerito che il momento era buono? Era... la sua natura di gatto.
La terza caratteristica è che spesso si invaghiscono dì imprese che agli uomini di buon senso sembaro sballate. Molte volte l'impresa fallisce e allora gli uomini di buon senso esclamano: « L'avevo detto, io ! ». Ma qualche volta l'impresa riesce e allora ecco il trionfo.
La quarta caratteristica è che gli « uomini a succeesso » hanno un temperamento malleabile. Si piegano, ma non si spezzano. Essi vivono in un'atmosfera di compromessi e, senza essere necessariamente immorali, considerano la coscienza come una buona serva, ma una pessima padrona »,
Qui  finisce l'analisi   del   Bennett.
III. - Il successo coll'S maiuscola.
Un altro ironista americano, Henry Hazlitt, osserva che i cosidetti «professori di successo » che pullulano nei paesi anglosassoni, insegnano a dispreizare
gli uomini capaci di vivere contenti e oscuri con 30 dollari di paga settimanale. I sì diffondono l'idea che il successo sia in proporzione diretta colla tassa di ricchezza mobile.
Questo, egli dice, si spiega col fatto che quasi tinti gli uomini apprezzano i beni come un mezzo per far invidia agli altri e apparire filici ai loro occhi, Quindi, noi ci arrabattiamo piu che altro per ottenere quanto gli altri considerano buono di  avere, anche se a noi poco importa intimamente.
Ora, per ottenere questa sorta di successo, bisogna possedere una caratteristica assai più importante a tale riguardo che il risparmio, l'intelligenza, l'industriosità, ed è l'appassionato desiderio di riuscire, un desiderio così forte che  faccia nascere in noi la voglia dì pagarne il prezzo.
Ora, qual è questo prezzo? Anzitutto l'unicità del proposito e la concentrazzione dello sforzo. Tutti o quasi, ci siamo in un momento dell'adolescenza scoperto il bernoccolo di un grande poeta o di un gran politico e ci siamo messi a soffiare di lena nel fuoco della nostra ambizione. Ma era un focherello di paglia e ben presto ci mancò il fiato per soffiarci dentro. Un uomo che ha realmente un desiderio insaziabile, è capace dei peggiori sacrifici, delle più gravi rinuncie. Pensate che cosa non sopporterebbe una donna vanesia per acquistarsi una toeletta di moda, un ambizioso politico per farsi eleggere deputato o almeno presidente   di  qualche   conventicola   di   sottoprefettura!
In secondo luogo per correr dietro allo scopo, dobbiamo rinunciare a tutti i piaceri che ci attraverserebbero il cammino. Può trattarsi di piaceri innocenti, che hanno il solo torto di richiedere del tempo. Non si può infatti dissipare  le energie fra molte attività,  se si vuole eccellere.
E   allora ?
Allora Hazlitt conclude che non bisogna sempre disprezzare coloro che « non vogliono » ottener successo, coloro che se ne infischiano e vivono lo stesso. e conclude  molto  scetticamente  colle   parole  di  Huxley:
« L'umanità è fatta cos'i che ben pochi sopporrterebbero lo sforzo che occorre per diventare più saggi, senza l'assoluto bisogno di acuire tutte le nostre facoltà   se   si   vuol  farsi   avanti,   nel   senso   più   pratico  che  ha questa   parola »,
L'uomo ambizioso, senza altra meta che la propria ambizione, si trova ben spesso deluso quando arriva alla cima. Che vi è mai su quella cima faticosamente conquistata se non vento e solitudine? L'uomo è solo, non ha più amici; e il vento dell'invidia fischia intorno a luì. Egli può ben ripetere ciò che rispose Felix Faure a chi gli chiedeva se si sentiva contento di essere il Presidente   della  Repubblica  Francese:
— Oh,  quanto no !
In fondo, il successo non può essere mai una meta individuale, ma solo una  meta sociale.
— FINE —
