                

     Dr. Marco Paret   	           Laura Gaiero


Tecniche rivoluzionarie per il controllo del peso con l’utilizzo di processi mentali di PNL

ISBN13  978-0-935410-20-4
© 2010 – NLP International Ltd.

















Prefazione

Mezzo secolo fa in Italia non esistevano problemi fisici legati al cibo, non si sapeva cosa era l’anoressia o la bulimia, non s’incontravano persone obese … in quei periodi tutto quello che si poteva realizzare, era pagato da enormi sforzi fisici, la sera, quando ci si metteva a letto si aveva appena la forza di rimboccarsi le coperte per poi sprofondare in un pesante sonno ristoratore fino alle prime luci dell’alba, quando il canto del gallo dava inizio ad un’altra giornata di fatica.
Ricordo che, una ventina d’anni fa, i telegiornali iniziavano a parlare del problema delle persone obese in America incolpando una cucina senza senso e straricca di grassi che faceva parte delle abitudini alimentari di questo popolo; da un po’ di tempo anche in Italia abbiamo questo problema, anche se la nostra cucina mediterranea è di sicuro una tra le migliori nel mondo … forse il problema non è solamente cosa mangiamo ma anche quando e perché lo facciamo. 
Tra queste dinamiche vengono immediatamente alla luce alcuni comportamenti sbagliati dettati dalla nostra mente e non dal nostro stomaco, dalla voglia di qualche cosa legata a qualche insoddisfazione personale o professionale, dal bisogno di alzarsi di sera mentre si guarda la televisione per dirigersi verso  il frigorifero e “scofanare” la prima cosa che capita a tiro, dal bisogno di mangiare velocemente fin, quando non ci si sente una sorta di gonfiore nello stomaco per poi buttarsi sul divano e fare la “pennichella” di un quarto d’ora, insomma, possibile che uno dei problemi del sovrappeso possa essere slegata dal bisogno reale di nutrirsi? 
La risposta è senza dubbio SI! Il problema e quindi anche la soluzione si trova nella nostra “MENTE”. 
Da oltre dieci anni studio e applico costantemente la PNL sulla mia persona e nelle mie imprese e dal 2005 la nostra scuola la divulga anche attraverso i corsi di formazione e sessioni di coaching personale, aziendale e sportivo, questa materia è un efficace metodo per sapere come funziona la nostra Mente fino al punto di capire come fare per cambiare alcuni nostri comportamenti limitanti e poco ecologici tramite esercizi, schemi e visualizzazioni che tutti i giorni migliorano la vita e rendono gli obiettivi professionali più semplici da raggiungere.
Questo libro scritto di getto da Laura e Marco vuolessere un messaggio d’aiuto e speranza per chi vive il problema del soprappeso ogni giorno (magari aprendo il frigorifero la sera prima di andare a letto), ma, può essere anche una valida guida per chi magari ha solamente qualche chiletto in più e vorrebbe raggiungere il proprio peso forma senza impegnarsi in una dieta di sacrifici, infine e con certezza può essere di enorme aiuto per gli addetti ai lavori che si dedicano a questo problema con soluzioni legate al potere della Mente.
Alcuni esercizi contenuti in questo libro sono dedicati a facilitare il rilassamento profondo, stato essenziale per dare maggior risalto alle visualizzazioni che vi aiuteranno a organizzare meglio i comportamenti da adottare per il raggiungimento del vostro obiettivo.  Mi rendo conto che alcuni degli esercizi descritti potrebbero essere seguiti meglio dagli addetti ai lavori rispetto alle persone che non hanno trattato in passato queste tematiche, se così fosse, v’invito a prendere  contatto con gli autori per discutere più a fondo di questi temi e magari assistere al corso specifico sul “controllo del peso con la mente”. 
Buona lettura 

 
                                 Danilo Cannella
          ( Certified Trainer-Coach Pnl / Pnl3 e  Coach Pnl New Code)

 



Introduzione
Il controllo del nostro peso
Oh… Si potrebbe sempre esordire dicendo che “grasso è bello!”.
In effetti, tutti quanti noi abbiamo conosciuto persone molto piacevoli e solari che si portavano un discreto sovrappeso di chiletti addosso, ma che a dispetto di questo, e forse proprio per questo, si dimostravano molto piacevoli e disponibili verso gli altri; invece vi sarà capitato d’incontrare altre persone dal fisico decisamente più asciutto, per così dire in forma, ma che accidenti quanto erano antipatiche, introverse e asciutte come il loro faccino.
	Questo giusto per ricordare che non esistono punti di vista assoluti riguardo alla valutazione del proprio peso e dello stare bene con se stessi e con gli altri; vero è, d’altra parte, che il nostro peso corporeo e il rapporto che noi abbiamo con il cibo sono aspetti molto importanti nella nostra vita e hanno senza dubbio un impatto molto forte su di noi.
In primo luogo, sulla nostra salute reale, perché uno squilibrio nel peso e nell’alimentazione può avere conseguenze decisamente negative sul buono stato del nostro corpo; ma poi, subito dopo, la nostra stessa vita di relazione con gli altri, la nostra autostima e la nostra efficienza in quel che facciamo – lavoro, famiglia o tempo libero che sia – possono risentirne negativamente.
	A livello psicologico, poi, il fatto che ci si senta inadeguati ai modelli estetici che ci sono più spesso proposti nelle nostre società moderne occidentali - tutti belli, tutti sani, tutti magri, tutti palestrati e abbronzati, e chi più ne ha più ne metta - può creare grossi scompensi e molte frustrazioni.
 Quindi, il nostro benessere psicofisico è molto legato a peso, cibo e alimentazione.

 Le Diete e i frequenti insuccessi
Capita spesso che molti si sottopongano a “diete alimentari” tradizionali, con tanto di drastiche riduzioni delle quantità del cibo e con tutta una serie di “alimenti proibiti”; magari perché insoddisfatti del proprio aspetto, o preoccupati all’ultimo minuto della prova-costume.
Molto spesso queste diete non funzionano, perché non si riesce a raggiungere il proprio obiettivo di peso; o non durano nel tempo, perché, una volta cessata la dieta, il peso iniziale viene rapidamente ripreso (si parla di effetto yo-yo).
Di solito, circa il 90% delle diete termina con un insuccesso.
Ci sono spiegazioni “scientifiche” per tutto ciò:
in primo luogo, non basta privare semplicemente il nostro fisico di apporto calorico, per ottenere il risultato voluto, ossia un fisico veramente asciutto e in forma; non mangiare non basta;
molto spesso poi quella che si va a intaccare per prima, con una restrizione di cibo, è la massa magra, ovvero la parte muscolare del nostro corpo. Se manca cibo, il nostro corpo si autoalimenta consumando prima i tessuti muscolari, e solo dopo, ma molto dopo, e in misura molto minore, va a consumare la parte grassa, cioè i tessuti grassi;
più si fallisce, riprendendo peso non appena si sospende la dieta, più ci si convince che non si è in grado di perdere peso; e allora è anche la mente che lavora contro di noi.

Controllare il nostro peso 
senza una dieta specifica si può?
Ma allora che si può fare? C’è qualche modo per non incorrere nei fallimenti di una dieta?
O meglio, dobbiamo davvero affidarci a una dieta per rientrare nei pantaloni o nella gonna che avevamo acquistato solo qualche mese prima?
Oppure possiamo fare a meno della dieta, e raggiungere per altre strade il nostro obiettivo di peso e ritornare a sentirci bene e in forma?
La risposta è sì!
Si può fare!

Agire sulla mente
Ecco cosa si può fare: cambiando modo di pensare, focalizzando la nostra attenzione non sul cibo in sé, con tanto di rinunce e privazioni temporanee, ma sul modo con cui l’assumiamo, sul tipo di rapporto che instauriamo con l’alimentazione quotidiana.
Possiamo migliorare molto la qualità del nostro rapporto con il cibo agendo sulla nostra mente, mettendoci nella condizione migliore per attivarci verso un vero controllo del nostro peso, che non passi attraverso una dieta di tipo tradizionale, basata su calendario e bilancino.
E fin qui, forse, non diciamo nulla di particolarmente nuovo, perché spesso sentiamo dire che non ci si deve ingozzare a tavola, che è bene assaporare il cibo quando lo mangiamo, che è meglio prenderci un po’ più di tempo a tavola, per aiutare digestione e metabolismo. Cose già sentite, e che il buon senso ci suggerirebbe, o che le nostre nonne già ci dicevano.
La novità sta nel fatto che il potere della nostra mente può darci molto, ma molto di più. E che esistono condizionamenti inconsci e profondi nella nostra mente, che agiscono in sottofondo sul nostro comportamento, senza che ce ne accorgiamo, e che possono essere molto deleteri; oppure che possono giocare a nostro vantaggio, se impariamo a conoscerli.
La buona salute comincia con una buona nutrizione. Il cibo è basilare per la vitalità e la salute. Quando le abitudini alimentari si mischiano con la noia, la depressione, l’essere soli, la rabbia o sensazioni di essere senza valore, il sistema di regolazione del corpo che controlla l’assorbimento del cibo viene sbilanciato, e la stessa cosa accade col meccanismo che deve segnalare “così va bene, adesso basta”.
Il controllo del cibo e l’esercizio fisico sono importanti, non solo per perdere peso ma anche per mantenere salute, vitalità ed energia. Fare attenzione a quando e dove si mangia è importante tanto quanto le cose che mangiate.
Saltare i pasti, pensando che se mangiamo meno peseremo meno, fa sì che il vostro corpo non sappia letteralmente quando sarà nutrito di nuovo. Questo provoca una reazione interna che lo spinge ad assorbire ogni caloria che riesce ad assorbire, a prescindere dai suoi bisogni. Se queste calorie non sono utilizzate, si trasformano in grasso.
Il segreto per dimagrire e ritornare al nostro peso forma è capire perché si mangia e come ci si sente quando si mangia. Cercate di essere in armonia con il cibo: “Mangia ciò che ami, e ama ciò che mangi”. Questo ci suggerisce la dottoressa Michelle May, psicologa e nutrizionista alla University of Arizona College of Medicine, la quale sostiene che “per ritrovare il peso forma è necessario cominciare ad alimentarsi in modo cosciente imparando ad assaporare i gusti dei cibi, a scegliere l’ambiente in cui si consuma il pasto e ad ascoltare gli avvisi del proprio corpo prima che lo stomaco sia troppo pieno”.
Diventiamo magri prima nella mente, rieducando l’approccio verso il cibo, rieducando il senso di fame, prestando ascolto al senso di sazietà, dando fiducia ai segnali che emette il nostro stomaco.
Mangiare quando si ha fame, mangiare quel che si vuole davvero e non quel che si deve, mangiare lentamente, appoggiare le posate tra un boccone e l’altro, ascoltare il proprio corpo quando ci dice che è sazio. Perché il corpo è un sistema che in assenza di stimoli esterni tende all’autoregolamentazione.
Sostituiamo le abitudini errate sul cibo e facciamole diventare utili e corrette per il buon funzionamento del nostro organismo, attraverso le visualizzazioni e la correzione di vari elementi della nostra struttura mentale per poterle cambiare definitivamente.
Iniziare
Il primo passo per risolvere il problema del peso risiede nell’immaginarsi, nel vedersi nella propria mente come si vorrebbe essere.
È fuor di dubbio che sapere dove vuoi arrivare è fondamentale se vuoi andare da qualche parte.
Qualunque cosa vogliate raggiungere, dovete arrivare a capire che l’uso appropriato e costante delle corrette immagini mentali arriverà infine a distruggere la vostra vecchia immagine di voi stessi rimpiazzandola con una che contiene ciò che desiderate. Naturalmente, l’immaginazione deve essere rinforzata dalla pratica quotidiana.
È quindi essenziale che abbiate una chiara immagine mentale di come volete apparire nel crearvi nuove abitudini alimentari finché le vostre motivazioni per diminuire il vostro peso sono infisse nella vostra mente inconscia in modo così chiaro da far sì che le risposte siano automatiche.
Infatti, la nostra mente non può distinguere ciò che è realmente vissuto da ciò che è vividamente immaginato. Non c’è bisogno di vivere veramente qualcosa perché la nostra mente la adotti. Se immaginiamo nuove azioni nella nostra mente diventerà sempre più facile riproporle nella vita reale.
Ogni giorno, prima di andare a dormire, date un lungo sguardo alla fotografia che avete scelto, poi visualizzatevi mentre indossate l’abito che avete comprato. Notate il vostro aspetto con le anche più sottili. Osservate il piacevole profilo che presentate con le vostre parti posteriori ridotte alle proporzioni normali. Prima di terminare la visualizzazione, “vivete la parte” cosicché ogni successiva volta che vi  visualizzerete andrete in uno stato più profondo e la vostra immagine diverrà più chiara, viva e raggiungibile.
Qualunque azione fatta ripetutamente rende abitudinaria la mente inconscia. Si deve motivare la mente, non solo con la forza di volontà, ma anche facendo vedere, sentire e vivere al corpo e alla mente come volete ritornare a essere nel vostro corpo naturalmente magro.
LA SENSAZIONE SUBCONSCIA
È importante che proviate una sensazione di fierezza quando contemplate la vostra nuova immagine. Più la programmerete nella vostra mente subconscia, più noterete che state guadagnando una sensazione di sicurezza nella capacità di raggiungere il vostro obiettivo. Questa “sensazione subconscia” indica che il vostro inconscio sta cominciando ad accettare un nuovo modello di memoria e sta incominciando a immagazzinare un’immagine di voi stessi corrispondente al vostro ideale. Certamente, l’immagine non corrisponde alla realtà del tempo presente, ma la vostra mente inconscia accetterà la vostra valutazione come corretta. Di conseguenza acquisirete una sensazione conscia d’autostima che è molto importante per la continuazione del vostro programma fino al raggiungimento del peso forma. All’inizio, è probabile che riusciate a ottenere quest' impressione solo mentre siete rilassati e utilizzate la  vostra immagine creativa, ma gradualmente la sensazione si diffonderà nei vostri normali momenti di veglia. A causa di questa reciproca interazione tra la mente conscia e quella inconscia, inizierete a sentirvi e a comportarvi come una nuova persona già prima di raggiungere i risultati che volete. Questo fornirà un notevole incentivo al raggiungimento del vostro obiettivo.
La migliore maniera in cui possiamo descrivere questa sensazione prima che la proviate personalmente è tramite un esempio che vi sarà familiare se avete preso parte a una rappresentazione teatrale.
Se avete rappresentato un certo personaggio abbastanza a lungo in più spettacoli, vi saranno stati momenti nei quali avete sentito che siete diventati la persona che rappresentate. Quando siete davanti al pubblico perdete temporaneamente la vostra identità, sebbene, nello stesso tempo, il vostro sottostante senso della realtà vi assicura che state solo “facendo finta”. Nel fare questo modificate temporaneamente la vostra immagine personale al fine di rappresentare meglio il carattere proposto dal copione e dal regista. Imparate, come dicono gli attori, a “vivere la parte”.
Questa capacità di cambiare la propria immagine personale spiega perché alcuni comici sono molto seri nella loro vita privata.
UN SOGNO CHE DIVENTA UNA REALTÀ
Se immaginate qualcosa abbastanza fortemente e abbastanza a lungo, tenderà a divenire una realtà. Noi tutti siamo familiari con l’attore che finisce col credere alla sua stessa pubblicità.
Durante la guerra, c'erano parecchie persone che facevano finta di avere gravi dolori di schiena per evitare di combattere. Il risultato fu che alcuni di questi soldati fece finta così a lungo che alla fine sviluppò tali dolori. Avevano dichiarato di avere dolori di schiena così spesso che la loro mente subconscia aveva accettato questo pensiero come un fatto. E la risposta alle cure era molto debole.
In maniera molto simile, quando contemplate la vostra nuova immagine, la personalità incomincia ad assumere le caratteristiche di chi sa di poter superare tutti gli ostacoli. Le assume perché avete già iniziato a imparare la parte che avete scelto di rappresentare. Confidate che questa trasformazione avvenga. Incomincerete a pensare e ad agire da magri molto prima di aver raggiunto l’obiettivo.
DALLE IMMAGINI IMMOBILI ALLE IMMAGINI IN MOVIMENTO
Dopo che sarete diventati esperti nel vedervi come desiderate essere, il gradino successivo è vedersi agire come il vostro “nuovo io” snello agirebbe nelle varie situazioni. Per esempio, la prossima volta che vi rilasserete, cercate di vedere la vostra immagine a un incontro piacevole mentre i vostri amici si congratulano con voi per la vostra apparenza attraente. Vedetevi danzare con grazia e con grande energia, creando invidia nelle amiche sedute ai bordi della pista.
Potete variare le situazioni secondo i vostri gusti. Per esempio, potete immaginarvi sulla spiaggia in costume da bagno con uno sciame di persone del sesso opposto che vi guardano con attenzione. Il punto principale è visualizzare cose che dovete ancora fare e le scene in cui ricevete complimenti per la vostra nuova figura attraente.
Se lavorate in un ufficio, potete immaginarvi al vostro tavolo mentre orde di persone del sesso opposto si assembrano attorno a voi.
RISULTATO AGGIUNTIVO DELL’IMMAGINAZIONE MENTALE 
Tutti noi conosciamo persone che sono dimagrite ma si lamentano che le loro anche sono troppo grandi, la loro pancia non è proporzionata, e le caviglie troppo grosse. Queste persone affermano di non voler diminuire di peso perché lo perdono sempre nei “posti sbagliati”. Questo talvolta accade anche quando si fanno esercizi fisici appositi assieme al programma.
C'è un curioso e ancora inesplicabile risultato che si nota nelle persone che utilizzano una precisa rappresentazione mentale di come vogliono essere. Dal confronto fra le fotografie scattate “prima” e “dopo”, sembra che le proporzioni siano migliori tra le persone che utilizzano  l’immaginazione.
Sarebbe interessante un’analisi più approfondita su quest'argomento e a tal proposito vi invito a documentarvi con testi appropriati.


LA VOSTRA “NUOVA IMMAGINE” E IL CIBO
Ricordate che finora la vostra mente subconscia ha avuto ricordi di frustrazioni nei confronti dei cibi che vi fanno ingrassare. Questa è la ragione per cui, a livello conscio, potete aver pensato, “a che serve una dieta? Tanto riguadagnerò tutto di nuovo!” Avete il ricordo dei fallimenti impresso nella vostra mente. Perciò, dovete sostituirlo con un’immagine di successo.
Molti hanno avuto sogni così vividi che i loro effetti sono rimasti per giorni o anche per mesi e anni. Sebbene l’immaginazione differisca dal sonno, le impressioni sono vivide lo stesso e sono immagazzinate nella vostra memoria subconscia come ricordi permanenti. Potete facilmente accorgervene mantenendo la vostra nuova immagine personale di fronte a voi.
Per esempio, supponiamo che ogni domenica siate invitati a casa di amici o abbiate l’abitudine di mangiare al ristorante; in passato, può essere accaduto che vi siate attenuti alla dieta grazie alla forza di volontà per tutta la settimana, ma quando era arrivata la domenica avevate ordinato ogni cosa che c'era sul menu oppure, in casa di amici, avevate mangiato una porzione doppia o tripla. Può darsi che vi comportiate in tal modo da così tanto tempo che non ci pensate neppure e lo facciate senza accorgervene.
Il fine è cambiare questo modello di abitudine. Il metodo è il seguente: mentre vi rilassate, visualizzate la vostra nuova immagine con un abito alla moda in questa circostanza specifica. Vedetevi prendere piccole porzioni di cibo, mangiare più lentamente, gustare il cibo più intensamente, e assaporare ogni porzione. In altre parole “assaporate di più” dal cibo che mangiate. Quando arriva il momento della seconda portata o del dessert, istintivamente rifiutate perché avete già appagato il vostro gusto. È importante visualizzare tutto ciò in dettaglio. Se avete raggiunto uno stato profondo, può anche darsi che riusciate a fantasticare sull’aroma del cibo.
Più sensi porterete in gioco, più realistica e benefica sarà la vostra immagine.
Se vi capita di essere una di quelle persone alle quali è stato insegnato di “pulire il piatto” (come la maggior parte della gente obesa), immaginatevi così contenti e gratificati dal gusto del cibo, che lasciate sempre una piccola porzione di cibo sul vostro piatto. E quando guardate il cibo rimasto capite che peserete molto meno il giorno successivo.
Dopo aver praticato ripetutamente questo tipo di immaginazione nella vostra mente subconscia, quando arriverà la domenica, vi comporterete istintivamente come vi siete visti agire nella visualizzazione.


IL POTERE DELL’IMMAGINAZIONE
Può essere interessante riportare il risultato di un esperimento condotto da un gruppo di ricercatori.
Una squadra di giocatori di basket era stata divisa in tre gruppi. Un gruppo si esercitava tirando a canestro per venti minuti ogni giorno per due settimane.
Il secondo gruppo, detto di controllo neutrale necessario per la ricerca, non faceva nulla.
I membri del terzo gruppo semplicemente visualizzavano loro stessi tirare a canestro per venti minuti ogni giorno.
I risultati furono stupefacenti. Il primo gruppo mostrò un miglioramento del 24 %. Il secondo gruppo, come si poteva supporre, non fece registrare nessun miglioramento. Ma il terzo gruppo, che aveva semplicemente visualizzato l’azione, migliorò del    23 %.
Questo non significa che si possa imparare una nuova tecnica, come suonare il piano, semplicemente immaginando di farlo senza alcun esercizio. Tuttavia, se paragonate i risultati ottenuti con e senza l’utilizzo delle immagini mentali potrete rendervi conto che i risultati ottenuti sono molto superiori alle vostre aspettative.
Allo stesso modo otterrete risultati migliori nel perdere peso utilizzando immagini mentali che vi aiuteranno a sostituire le abitudini sbagliate con quelle corrette.
USARE LE SUGGESTIONI POSTIPNOTICHE
Una suggestione postipnotica è uno stimolo che avviene mentre siete rilassati. Entra in funzione tramite un vostro segnale specifico dopo che siete tornati al normale stato di veglia. Questo principio può essere sfruttato a vostro vantaggio quando vi confrontate con una situazione in cui siete tentati dal cibo.
Quando riuscirete a produrre la sensazione subconscia (quella sensazione di fiducia nel raggiungere il vostro obiettivo) ogni volta che visualizzerete la vostra nuova immagine in rilassamento, sarete pronti a darvi una suggestione postipnotica  per riprodurre tale “sensazione”.
Prima dovete decidere che tipo di segnale utilizzerete. Uno dei segnali più efficaci, usato da molta gente, è avere un disegno grande come un biglietto da visita che rappresenti l’idea del fisico sopra descritto. Alcuni hanno scoperto che un bigliettino da visita con scritta sopra la parola “SNELLA” è altrettanto efficace. Il biglietto può facilmente essere portato nel portafoglio o nella borsa.
Mentre siete rilassati, createvi l’immagine e la sensazione, ditevi: “D'ora in poi, ogni volta che desidero ricreare questa sensazione e gioire del mio nuovo aspetto attraente e della mia sicurezza di raggiungere l’obiettivo, guarderò la fotografia che rappresenta il mio fisico ideale”.
Datevi delle suggestioni postipnotiche di questo tipo ogni volta che effettuate le visualizazioni. Provate il segnale ogni volta che potete durante le vostre normali attività quotidiane. Ripetete questo processo finché, grazie all’autocondizionamento, la risposta al segnale sarà forte così come la desiderate.
Ora siete pronti a usare la tecnica ogni volta che vi trovate di fronte a un cibo che ha la tendenza a farvi deviare dal vostro obiettivo, o quando vi sembra di non riuscire a mantenere il giusto atteggiamento mentale.
Troverete questo strumento molto più efficace della forza di volontà.
L’esempio seguente vi mostra un modo di utilizzare questo metodo.
Se vi capita di essere annoiati dalla monotonia del vostro lavoro, senza particolare desiderio per il cibo, ma nello stato d'animo di “spiluccare qualcosa” solo “per fare qualcosa”, utilizzate il vostro segnale. Guardate la fotografia e attivate la sensazione subconscia. La quantità di piacere che trarrete dalla vostra nuova immagine mentale, associata alla sensazione di fiducia nella vostra capacità di raggiungere l’obiettivo, vi renderà molto più facile superare la tentazione. La quantità di piacere che trarrete dalla temporanea gratificazione vi sembrerà, invece, molto piccola in paragone.
Potreste domandarvi in che maniera un semplice segnale possa operare tanto da attivare una sensazione. Possiamo comprenderlo meglio tramite un’analogia con un’esperienza quotidiana.
Avete mai sentito una canzone che vi ha riportato a ricordi di un’esperienza piacevole? Quando questo accade, magari avete temporaneamente una “sensazione di nostalgia”.
In altre parole, la canzone (come il segnale di cui parlavamo prima), ha riprodotto in voi una sensazione che avete già provato in passato. La ragione, ovviamente, è che tale sensazione è diventata una risposta condizionata grazie alle associazioni ripetute.
UN METODO DI SUGGESTIONI VERBALI
Il principio base di questo programma poggia sull’uso dell’immaginazione. Tuttavia, può darsi che desideriate usare dei comandi verbali per aiutarvi nel processo. Vi sono due regole essenziali da osservare nell’utilizzo di suggestioni verbali:
1. L’utilizzo solo di comandi positivi, evitando parole negative o negazioni (no, non). La mente inconscia infatti non può riconoscere certe negazioni. Per esempio, se si afferma: “Non voglio più mangiare tanto”, l’indicazione che daremo all’inconscio sarà quella di voler mangiare tanto, considerando che non riconosce la negazione.
2. Avere una chiara idea di quello che la suggestione significa prima di entrare in rilassamento.
Una frase del tipo “il cibo non mi piacerà e io non mangerò troppo” è chiamata una suggestione negativa e di norma è vissuta per un tempo molto breve o è completamente inefficace.
La stessa idea può essere espressa in maniera positiva nel modo seguente: “I cibi che mi permetterò  saranno così buoni e così soddisfacenti che potrò ridurne sempre più le quantità e avrò pochissimo bisogno di mangiare tra i pasti”.
Tentare di formulare la suggestione mentre siete in stato di rilassamento profondo può richiedere sforzo cosciente, interferendo così con lo stato di rilassamento ottenuto. Il metodo delineato qui sotto è molto efficace.
Prima, decidete cosa volete fare.
Poi, scrivete la suggestione su di un pezzo di carta. 
Leggetela tre volte lentamente e ad alta voce.
Infine rilassatevi profondamente rimanendovi per trenta o sessanta secondi e lasciando che le parole ritornino a voi senza darvi nessuna suggestione ulteriore.
Molte persone riferiscono che le parole sembrano tornare indietro in maniera spontanea e quasi automatica.
Qualunque cosa accada, non fate nessuno sforzo cosciente per ricordare quello che è scritto sul pezzo di carta. Dopo che avrete superato il vostro fattore critico, la vostra mente subconscia incomincerà ad accettare l’idea di base.
A volte brevi periodi, (fino a un minuto) di suggestioni verbali imparate giornalmente possono essere altrettanto efficaci rispetto a periodi più lunghi con intervalli meno frequenti.
Un esempio di una buona suggestione può essere la seguente:
“Io credo sinceramente di essere capace di seguire il mio percorso verso il raggiungimento del giusto peso con successo e senza sforzo, per mantenere e raggiungere il mio obiettivo di un corpo in salute e attraente. In questo obiettivo, sono guidato dalla fiducia nei poteri naturali che sono in me.”
Alcuni affermano che un’altra suggestione molto efficace è la seguente:
Ogni volta che sono tentato di mangiare cibo che mi fa ingrassare, mi domanderò automaticamente “veramente voglio assecondare la mia voglia? Non mi sentirei meglio se mi esercitassi nelle tecniche di autocontrollo che ho imparato?”
Usando i due esempi riportati sopra come modello, potete comporre efficacemente la vostra suggestione personale.
SCOPRITE I VOSTRI “CAMPANELLI”
Ci sono momenti in cui certe situazioni esterne stimolano gli eccessi nel mangiare. Dovreste sedervi con carta e penna ed enumerare ogni situazione che attualmente vi sta facendo mangiare. Escludendo l’appetito naturale del momento dei pasti, potrete scoprire che avete imparato a rispondere a dozzine di “campanelli” mangiucchiando tra i pasti o mangiando troppo nei momenti dei pasti. La maggior parte dei  nostri corsisti sono rimasti stupiti quando finalmente hanno compilato la lista di tutti i  “campanelli” cui rispondevano mangiando.
Qui sotto sono elencate alcune fra le situazioni più comuni in cui si osserva una tendenza a mangiucchiare:
1) lasciandosi semplicemente andare.
(a) restando alzati la notte mentre gli altri dormono.
	(b) guardando la televisione.
	(c) ricevendo amici in casa.
(d) dopo essere tornati a casa dal lavoro o da scuola.
2) durante le normali attività di routine.
(a) scrivendo lettere, leggendo, studiando ecc.
(b) facendo i lavori di casa, o guidando l’auto.
3) quando siete molto occupati.
(a) quando siete “troppo preoccupati” per prepararvi il giusto tipo di pasto.
(b) quando vi concedete degli “assaggi veloci”.
4) quando siete lontani da casa.
(a) visitando le case di amici o conoscenti.
(b) mangiando al ristorante.
(c) quando i vostri amici insistono perché assaggiate “i loro piatti speciali”.
(d) quando frequentate ricevimenti e incontri sociali.
5) quando dovete preoccuparvi del cibo.
(a) cuocendo o preparando cibi.
(b) quando tornate dopo aver fatto gli acquisti e mettete in ordine quello che avete comprato.
(c) quando pulite la tavola ed eliminate gli avanzi.
(d) quando aprite la porta del frigorifero.
(e) quando vedete altra gente che mangia cibi che fanno ingrassare, specialmente dopo mangiato.
(f) quando odorate o vedete cibi deliziosi ma molto calorici anche se siete già sazi.
(g) nei casi in cui siete spinti ad acquistare cibi “sbagliati” al momento di fare la spesa in supermercati ben forniti.
6) nei momenti di depressione e disperazione.
(a) quando vi siete appena pesati e vedete che non siete riusciti a mantenere la “dieta imposta”.
(b) quando siete annoiati e soli con “niente da fare”.
(c) quando vi preoccupate per la vostra famiglia.
(d) nei momenti di crisi.
(e) come ricompensa dopo una giornata difficile.
Abbiamo caratterizzato queste situazioni “campanelli” per semplificarne la ricerca. Tuttavia, dovreste comporre la vostra lista personale registrando ogni situazione su una linea differente.
Il vostro prossimo passo è decidere esattamente cosa fare per affrontare ogni singola situazione. Scoprirete che potete evitarne qualcuna, ma la maggior parte vanno risolte e rese innocue. Dire semplicemente “non dovrei farlo” non ha valore. Dovete trovare qualcosa di più costruttivo e di natura positiva che potete fare al loro posto, evitando così di mangiare cibi impropri.
Riportate sempre su carta come intendete superare ogni singolo problema. Nelle vostre azioni le visualizzazioni si riveleranno di valore inestimabile. Questo potrà essere fatto o attraverso l’uso di suggestioni verbali o anche attraverso immagini mentali nelle quali vi vedete affrontare o superare il problema, concordemente col vostro piano prestabilito.
Non potrete risolvere tutti questi problemi in una volta sola, ma la costante ripetizione di visualizzazioni nelle quali vi comportate con successo porterà infine a una risposta condizionata che eviterà di doverle costantemente ricordare ogni giorno.



UN ESEMPIO DI COME CAMBIARE UNA RISPOSTA CONDIZIONATA
Supponiamo che uno dei vostri problemi sorga dal fatto che settimanalmente visitate la casa di un amico dove il tè è sempre servito assieme a un piatto di dolci. Il vostro ospite vi spinge sempre a prenderne anche solo uno affermando che è stato fatto “proprio per voi”.
 Avete deciso di risolvere il problema rifiutando cortesemente questi dolci, nello stesso tempo facendogli complimenti riguardo all’eccellenza del suo tè.
Pianificate di gustare lentamente la tazza di tè finché tutti i dolci non siano stati divorati dagli altri ospiti.
Incorporate poi l’immagine mentale corrispondente al corretto comportamento nella vostra visualizzazione quotidiana. Rendetela più dettagliata possibile, non lasciando niente al caso. Potete persino immaginare le parole esatte che utilizzerete per rispondere all’insistenza della padrona di casa: “Prendine anche solo uno!”.
 Osservate la vostra nuova, snella immagine personale che risponde con fermezza e fiducia: “Apprezzo la tua buona intenzione, ma poiché sto seguendo un piano di dimagrimento, mi sentirei depressa la prossima volta che mi pesassi. Non voglio dover ammettere il fallimento nell’eseguire le sue indicazioni. Inoltre, sono sicura che non vorresti che io faccia qualcosa di dannoso per la mia salute”. Dopo esservi “programmati” a rispondere così per un ragionevole periodo di tempo, sarete contenti della facilità con cui potrete fornire la corretta risposta, anziché farvi fuorviare da questa situazione di disturbo.




MISURARE IL VOSTRO SUCCESSO
Mentre progredite con questo sistema, potreste voler valutare il vostro successo. La quantità di peso che avete perso è ovviamente il metodo migliore. Tuttavia, presenta un  inconveniente. Dopo un’iniziale rapida perdita di peso, rappresentata per lo più da una perdita di acqua, il vostro corpo esercita un effetto stabilizzante nei confronti di ogni ulteriore perdita di peso corporeo. Possono esserci brevi periodi dove la bilancia non mostra cambiamenti.
Questo è un punto cruciale nel vostro programma, perché potreste scoraggiarvi e avere l’impressione di, come dice qualcuno, “sbattere la testa contro un muro”. Questo atteggiamento è la base della maggior parte degli insuccessi nel perdere peso. Rischiate di razionalizzare, dicendo “a cosa serve ciò che sto facendo” e di allontanarvi dal vostro obiettivo di ritrovare il vostro giusto peso. Perciò è importantissimo evitare che avvengano cambiamenti negativi nel vostro atteggiamento.
Per prima cosa dovete rendervi conto che si tratta di un fenomeno assolutamente normale. Sfortunatamente, non è possibile pesare solo il grasso del vostro corpo senza pesare assieme tutti i liquidi e altri componenti. Anche in presenza di una diminuzione continua dei tessuti adiposi, il peso può variare in risposta ad altri fattori.
Nessun cambiamento del vostro peso su periodi brevi può servire come indicazione accurata di un dimagrimento. Perciò, per misurare i vostri progressi, domandatevi:“COME HO ADERITO AL MIO PROGRAMMA ALIMENTARE?”. Questo criterio è ovviamente parallelo alla vostra perdita di peso a lungo termine, ma a volte non corrisponde su base settimanale per le ragioni menzionate prima.
Dev’esservi chiaro che se non raggiungete i risultati c'è solo una ragione: non avete aderito al vostro programma alimentare e alle tecniche che vi sono state suggerite nel libro. Perciò, al fine di prevenire attimi di demotivazione, dovete mantenere una registrazione accurata delle vostre performance alimentari. Solo questo, infatti, potrà darvi una chiara visione di quanto è efficace l’utilizzo della vostra mente.

MANTENERE UN DIARIO DEL CIBO
Tale passo è una parte indispensabile del vostro programma di riduzione alimentare. Una sua eventuale omissione rischia di portare a risultati non desiderati. Per correggere i vostri errori con l’utilizzo della vostra mente, dovete prima sapere quali sono, e non c'è migliore maniera che un esame settimanale del vostro diario del cibo.
Se non avete voglia di portare con voi un libretto, un singolo foglio di carta può essere altrettanto efficace. Piegato, può essere facilmente contenuto nel vostro portafoglio.
Dovete portare questo foglio di carta ovunque andiate, e scrivervi ogni particella di cibo o bevanda che consumate durante il giorno o la notte, poiché altrimenti è facile che “dimentichiate” alcune delle cose che mangiate.
Dovete tenere nota ogni volta. Scrivere a fine giornata non è così efficace come scrivere durante la giornata.
È importante essere sinceri, perché alla fine della settimana dovrete rivedere il vostro diario del cibo e confrontarlo con il vostro programma alimentare. Fate un cerchio rosso attorno agli errori che avete commesso. Se il numero totale degli errori diminuisce di settimana in settimana, significa che state facendo ottimi progressi indipendentemente da ciò che è scritto sulla bilancia. Non potete non ottenere risultati se utilizzate correttamente le visualizzazioni.

IMPARARE DAGLI ERRORI
Soprattutto, evitate che gli errori iniziali vi impediscano di continuare a seguire il vostro programma alimentare e i vostri esercizi quotidiani. Avete accumulato per anni abitudini alimentari errate che non possono essere eliminate in un giorno, una settimana, un mese. Continuate a praticare da soli il sistema indicato per almeno sei mesi.
Otterrete risultati così evidenti che non vorrete mai ritornare al vostro vecchio modo di mangiare e alle scuse inventate per razionalizzare il vostro aumento di peso.
È possibile che voi “cadiate” durante la fase iniziale del programma di dimagrimento. NON TENTATE DI GIUSTIFICARE I VOSTRI ERRORI. Pensate ai vostri primi errori non come a ostacoli ma come a pietre miliari verso il successo. Quest'ultimo tipo di sensazione, infatti, spesso fa sì che molti interrompano il loro programma alimentare prima ancora d’iniziarlo. “Sì, so che ho deviato ma” così iniziano di norma queste scuse, “era il mio compleanno” o “avevo lavorato duro tutto il giorno, così ho pensato che un assaggio non mi avrebbe dato disturbo.” Siate onesti fin dall’inizio. Difendere gli errori significa coltivare i semi del fallimento.
“MA” è una parola che non dovete utilizzare.
È molto meglio compiere i seguenti passaggi:
1. Ammettere l’errore.
2. Analizzare quando e come mai è capitato.
3. Sviluppare un metodo per correggerlo.
4. Usare le visualizzazioni per aiutarvi nella correzione.
5. Misurare il vostro successo nel seguire i precedenti quattro passaggi notando la risposta in situazioni similari.
Il processo consiste nell’utilizzare i propri errori come “campanelli” che vi dicono di cambiare la vostra risposta.
UN ESEMPIO DELLA TECNICA DEL CONTROLLO
Supponiamo che, esaminando il vostro diario settimanale, troviate che occasionalmente mangiate ancora un cioccolatino o una caramella guardando la televisione. Normalmente, direste: “MA, non posso evitare di farlo quando guardo la pubblicità”. Sia quel che sia, decidete di superare il problema. Perciò, ammettete che l’errore va corretto. Analizzando il problema, scoprite che nessun altro in casa vostra mangia dolci e che potreste essere altrettanto soddisfatti mangiucchiando per esempio dell’uva.
Decidete di non comprare più nessun dolce o cioccolatino quando andate a fare la spesa, e che cercherete di avere sempre dell’uva a portata di mano, lavata e pronta da mangiare.
Durante la visualizzazione quotidiana, vi immaginerete nell’atto di mangiare dell’uva mentre guardate la pubblicità di un dolce. Generate una sensazione di soddisfazione durante quest'immagine mentale mentre pensate a come ogni acino, a differenza dei dolci, vi porti più vicino al vostro obiettivo di un’apparenza snella e piacevole. Dopo aver ripetutamente programmato tale materiale nella vostra mente subconscia, scoprirete infine che potrete comportarvi facilmente e senza problemi nella nuova maniera.
Lo scopo principale di quest’esercizio è usare ogni errore per migliorarvi, anziché lasciare che sia una scusa per dire: “Non ce la posso fare”.
COME PREVENIRE UNA RICADUTA
Probabilmente il più grande problema è aderire a un programma alimentare dopo aver raggiunto il vostro peso ideale. Il successo potrebbe darvi alla testa e potreste decidere che non è più necessaria nessuna restrizione per rimanere al peso che avete guadagnato con tanta fatica. Queste idee rischiano di condurre a un risultato: rischiare di ingrassare di nuovo. Continuate invece a usare ciò che avete imparato per rimanere al vostro peso ideale per il resto della vostra vita.
 SCHEMA “FAI DA TE”
La responsabilità è sulle vostre spalle. Se vedete la tecnica mentale come una bacchetta magica che vi aiuterà istantaneamente a togliervi tutti i chili di dosso, dovrete ricredervi. La stessa cosa vale per l’etero-ipnosi. Finché aspettate che qualcun altro faccia qualcosa a voi per perdere peso, fallirete. Quello presentato nelle pagine precedenti è un metodo definitivo, specifico e dettagliato di miglioramento personale. Dovete esercitarvi in questa nuova abilità, ma una volta acquisita, sarete riccamente ricompensati. Nessuna parte di queste istruzioni dev’essere omessa.
La procedura che vi si chiede di seguire è semplice ed efficiente, ma richiede pratica prima che possiate ricavarne il massimo beneficio. I risultati diverranno infine permanenti se non abbandonerete prematuramente il programma. Troverete che è più piacevole lavorare con l’immaginazione che con la forza di volontà. Infine, le visualizzazioni vi prenderanno poco tempo. Tenere un diario del cibo richiede solo pochi secondi ogni volta, e il controllo del progresso settimanale prende, al massimo, mezz'ora. Quando avrete smesso di fare errori, potrete evitare di tenere il diario.
Sarete contenti di scoprire che potete dedicarvi alle faccende quotidiane senza dover pensare costantemente alle vostre abitudini alimentari. Sarete contenti di aver imparato un metodo che non richiede un costante sforzo conscio.
SOMMARIO DELLA TECNICA
1. Imparate a rilassarvi e visualizzare esercitandovi due o più volte al giorno. Il miglior momento è prima di andare a dormire. Il secondo momento può essere ad un’ora in cui potete rilassarvi senza essere disturbati.
2. Visualizzate la vostra nuova immagine, mentre indossate un bellissimo vestito che avete comprato.
3. Visualizzando quest’immagine generate una sensazione di fiducia nella vostra capacità di raggiungere l’obiettivo.
4. Dopo aver acquisito una chiara immagine mentale ferma, vedetevi mentre vi comportate con successo in varie occasioni piacevoli che prima avevate evitato a causa dell’eccesso di peso.
5. Poi, visualizzatevi mentre agite in modo appropriato e con successo nei confronti del cibo. Vedetevi mangiare lentamente assaporando ogni boccone, gustando i cibi e lasciando il cibo nel piatto quando vi sentite sazi.
6. Utilizzate delle suggestioni postipnotiche e condizionatevi ad attivare la sensazione subconscia ogni volta che vi sentite tentati ad abbandonare il programma.
7. Scoprite i vostri “campanelli”, decidete un rimedio per ogni situazione e usate immagini mentali durante il rilassamento per aiutarvi a ottenere la risposta corretta.
8. Misurate il vostro successo settimanale tenendo un diario del cibo. Non scoraggiatevi per stalli temporanei, se il vostro diario dice che procedete bene.
9. Scoprite i vostri errori controllando settimanalmente il vostro diario.
10. Imparate dagli errori, utilizzandoli come nuovi campanelli d'allarme e usateli a vostro vantaggio per ottenere un miglioramento continuo.
11. Non abbandonate il vostro programma dopo il successo iniziale.
12. Utilizzate le visualizzazioni, quando vi servono per mantenere il vostro peso ideale per tutta la vita. Ricordatevi di utilizzare tale programma come un’aggiunta, non come un sostituto a ogni altro strumento che già conoscete e potete utilizzare.




UTILIZZO DEL PENSIERO POSITIVO
1) PARTIRE E FISSARE GLI OBIETTIVI
I miei guadagni dall’essere sovrappeso sono:
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________
Le mie nuove affermazioni sono:
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________
_______________________________________________________________________





PENSIERI NEGATIVI
Ogni volta che tornate a un pensiero negativo su voi stesse, vi allontanate dal raggiungere il risultato che volete raggiungere.

Esercizio n. 1
Qui di seguito ci sono alcuni esempi di pensieri negativi: correggeteli e metteteli al positivo.
Riguardo al corpo e al peso:
1. Non posso perdere peso solo pensandolo.
1. ___________________________________
2. È difficile perdere peso.
2. ___________________________________
3. Se ingrasso, mi accadrà qualcosa di terribile.
3. ___________________________________
4. Fai attenzione a quello che mangi perché ingrasserai.
4. ___________________________________
5. Non funziona. Nessuna dieta funzionerà mai.
5. ___________________________________
6. Il mio corpo non sarà mai a posto.
6. ___________________________________
7. Ci si mette troppo tempo.
7. ___________________________________
8. Non c'è speranza.
8. ___________________________________
9. Niente funziona quando si tratta di perdere peso.
9. ___________________________________
10. Non riesco mai a far niente.
10. __________________________________

AFFERMAZIONI POSITIVE
Spesso i nostri pensieri negativi possono impedirci di dimagrire: le seguenti affermazioni di pensiero positivo hanno il fine di permettere la riflessione su certi aspetti emozionali insiti nel mangiare troppo.
La ripetizione di queste frasi, soprattutto in momenti di alta ricettività come il rilassamento e la visualizzazione è di grande aiuto e sostegno nella conduzione efficace del programma di  ritrovamento del proprio peso forma.
Più queste affermazioni diverranno VERITÀ, migliori saranno i risultati.
1. Mi perdono per aver accettato cibo quando desideravo amore.
2. Sono certo che c'è abbastanza cibo e amore per me.	
	Per una buona  parte di persone, un’attività con la quale si era certi di ottenere l’approvazione dei genitori era la pulizia del piatto. Mangiare ogni cosa che si aveva di fronte portava approvazione e sentimenti positivi da parte degli adulti. Il mangiare può perciò essere una risposta emozionale che vi portate appresso a partire dall’infanzia. Quando siete adulti, sensazioni di abbandono e rifiuto possono frequentemente spingervi verso il frigorifero, verso un dolce, o il ristorante più vicino. Attraverso il mangiare, voi sperate di ricatturare le sensazioni di calore e amore che avevate mangiando tutte queste cose quando eravate bambini.
3. Perdono i miei genitori per i loro tentativi di sovralimentarmi.
	Tutti noi abbiamo ricevuto condizionamenti nei confronti del cibo. Questi condizionamenti di norma iniziano in periodi molto precoci e continuano numerose volte quotidianamente per parecchi anni. In molte famiglie il momento del pasto è carico di emozioni. La famiglia si riunisce per mangiare il cibo preparato di solito dalla mamma. Il rifiuto del cibo appare come un rifiuto dell’amore. In molte famiglie, la presenza ai pasti è obbligatoria. Le esortazioni a mangiare sono spesso accompagnate da minacce. In questo modo il cibo e il mangiare vengono caricati emotivamente.
4. Il mio corpo è sano sia che mangi sia che non mangi.
5. Il mio corpo ha una naturale tendenza verso la salute e la bellezza sia che mangi sia che non mangi.
	Coloro che predicano il mangiare tanto spesso non hanno mai provato altre maniere di mangiare.
6. Poiché sono colui che sa di più sul mio corpo, è facile per me curarlo o cambiarlo.
	Il cibo non ha correlazione col peso. Se il mangiare tanto fosse sinonimo di obesità allora chiunque si alimenta troppo sarebbe in sovrappeso. Sono i pensieri e gli atteggiamenti che avete riguardo a voi stessi, al cibo, e al vostro corpo che causano il sovrappeso. Solo cambiando questi pensieri e atteggiamenti  negativi potrete liberarvi dalla tirannia senza fine delle diete.
7. Amo il mio corpo, e più l’amo, più diventa amabile.
8. Poiché io ho creato il mio corpo, mi è facile cambiarlo.
	Un importante gradino nel diventare padroni del proprio corpo è amarlo, amarlo esattamente com’è adesso. Se pensate in maniera negativa al vostro corpo, state dicendogli che non è a posto. Il vostro corpo reagirà a questi pensieri e comandi rifiutando di cooperare con voi. Se non potete amare il vostro corpo così com’è, allora questa è un’indicazione del potere che il corpo ha su di voi. Essere capaci di amare il proprio corpo esattamente come è adesso è il primo passo nel divenirne padroni.
9. Ogni cosa che io mangio diviene salute e bellezza.
	La popolarità del pensare che mangiare troppo può causare sovrappeso può divenire una profezia autorealizzantesi. Se avete questa credenza sappiate che non è mai stata formulata una chiara legge che leghi la quantità di cibo mangiato col peso acquisito.
	10. Ho il diritto di dire NO senza perdere l’amore degli altri.
	La paura del sesso opposto è una comune causa di sovrappeso. Per esempio, supponiamo che siate una donna che pesa dieci chili di troppo e che riceve tre tentativi di approccio al mese. Potete essere preoccupata del fatto che se perdete il peso che volete perdere, riceverete dieci volte tanti tentativi di approccio. Questa può essere una prospettiva temibile se non siete certe del vostro diritto di dire NO.
11. Non faccio più paragoni tra me stessa e gli altri per sapere se vado bene.
	Alcune donne non sono mai contente riguardo all’aspetto dei loro corpi perché lo paragonano con i corpi delle modelle che appaiono nei giornali di moda. Sappiate che l’ideale estetico dei giornali di moda corrisponde al tipo di donna che permette di vendere più vestiti senza attrarre troppo l’attenzione sul corpo.
12. Il mio corpo è una mia espressione personale. Non ho più bisogno di continuare a prendere esempio dai modelli esterni o familiari.
	Per alcune persone, fa semplicemente parte della tradizione di famiglia essere sovrappeso. Se la vostra famiglia vi ha sempre detto che sembrate vostra madre, e vostra madre era un po’ prosperosa, allora la vostra famiglia vi ha dato indicazioni per apparire allo stesso modo. Potrete fare diete tutta la vita, ma non vi serviranno a niente finché non cambierete il vostro credere di essere simili a vostra madre.
TECNICHE SPECIFICHE PER IL CONTROLLO DEL PESO




Metodi specifici ipnotici (da rivedere)
L’utilizzo della parola “rifiuto”
Esistono vari metodi per rimuovere l’abitudine dello zucchero: lo stesso modello può poi essere utilizzato anche per tutte le classi di cibo. Useremo una particolare parola magica di rinforzo, la parola “RIFIUTO”; avete mai rifiutato qualcosa nella vostra vita? Sì, ogni giorno.
Per installare questo concetto nella mente usiamo ora una verità ovvia: ossia suggestioni mirate al fatto che ci sono stati momenti nella vostra vita in cui avete visto qualcosa e avete poi rifiutato l’idea, ci sono stati momenti nella vostra vita in cui avete osservato una nuova macchina o uno stereo, e avete rifiutato l’idea.
Ora iniziamo questo tipo di suggestioni installando la convinzione: “Sì, avete la capacità di rifiutare un pensiero o un’idea”. Poi le collegheremo con l’individuo, che usa questa parola di rifiuto riguardo allo zucchero e riguardo ai dolci. Anche se abbiamo sempre quest’abilità, ce ne dimentichiamo e non pensiamo più che possiamo rifiutare un pensiero o una tentazione appena inizia a entrare nella nostra mente.
Esempi pratici di techiche svolti in aula
“Mi hai detto che prima di essere pronta a liberarti dall’eccesso di peso, che significa che vuoi raggiungere e mantenere il peso di X chili, tu hai anche promesso di rinunciare agli zuccheri. Vorrei che ora tu dica la parola 'rifiuto' a te stessa.”
NOTA: Quello che stiamo facendo in questo momento è costruire intorno all’uso della parola “rifiuto” una parola chiave per arrivare a una drammatica diminuzione del desiderio compulsivo per gli zuccheri e per quella particolare area sulla quale vogliamo essere capaci di operare. “dicendo la parola 'rifiuto' rifiuterai anche il PENSIERO degli zuccheri e dei dolci”. Troverete che in breve tempo la persona svilupperà l’abitudine di cancellare i pensieri quando entrano nella sua mente.
Dicendo la parola “rifiuto” si crea inoltre “spazio” nella mente. Infatti è una maniera di dare in quel momento, per la seconda volta, la possibilità di pensare a quello che sta succedendo e di prendere poi la decisione corretta.
Così, con la suggestione di rifiuto, porteremo la persona a essere coinvolta nell’utilizzo di una parola chiave o di una frase per rimuovere un pensiero negativo o una tentazione.

Controllare - metodo 1
Parliamo ora di CONTROLLARE gli zuccheri invece che rifiutarli. Questo è per la persona per la quale possiamo determinare, durante l’incontro preliminare, che non si tratta di una droga, ma di un’abitudine, un pensiero che entra nella mente molto spesso. Questa persona si trova a ricercare lo zucchero, magari per sentirne il gusto. Utilizzeremo una metafora nella quale chiunque può ritrovarsi, soprattutto la gente che beve caffè: “io vorrei che tu immagini un assaggiatore di caffè professionista, e che quest'individuo si sieda vicino al tavolo e ci siano due o tre tazze di caffè; aspetta un momento, poi solleva una delle tazze e nota l’aspetto che ha la superficie del caffè; poi aspetta un altro momento e ne annusa l’aroma, poi, e solo allora, dopo essere stato completamente soddisfatto dall’apparenza e dall’aroma del caffè permette ad alcune gocce del liquido di toccare le sue labbra e la sua lingua. Quest'individuo sa veramente come godere del gusto e del sapore del caffè”. Ora legheremo ciò con la capacità di prendere piccole quantità di zuccheri e di sentirsi nel contempo molto soddisfatto. Chiunque beve il caffè si rende conto che si può fermare a osservarne l’aspetto e assaporarne l’aroma: usiamo ora lo stesso esempio coi dolci “Voglio che tu ora immagini (nota, se lavorate con una donna parlerete di una bambina, con un uomo di un bambino) una bambina di circa quattro o cinque anni, che chiede al padre se può avere una manciata di dolci; il padre ci pensa un po' e poi dice “no, puoi avere solo un dolce”. La bambina è un po' scontenta e arrabbiata, ma prende un solo e unico dolce, lo gira davanti ai suoi occhi, guarda di sopra, di sotto, di lato e poi prende una piccolissima, infima parte di quel dolce, e lo lascia sciogliere nella bocca. Prende un’altra piccola parte del dolce e continua. Ci mette quindici minuti per mangiare quell’unico dolce. Un paio di briciole cadono infine dalla sua bocca e le lascia cadere, è soddisfatta. Questa bambina ha ricevuto più soddisfazione da quest'unico dolce di quanto avrebbe potuto ottenerne da una dozzina. Ora, se la bambina ha avuto sufficiente intelligenza da mangiare meno e ha goduto di più, sicuramente noi siamo dotati della stessa capacità” questa metafora manda il segnale che se noi possiamo godere pienamente anche di piccole quantità delle sostanze, in questo caso gli zuccheri, le persone si possono ritrovare in questo, quindi possono iniziare a mangiare quantità ridotte.

Controllare - metodo 2
Iniziate truismo con la verità evidente: “Voi sapete che il vostro corpo ha bisogno di acqua per mantenervi vivi, sani e forti”. Chiunque può essere d'accordo su questo. Se diciamo: “Tu sai che il tuo corpo ha bisogno di una certa giusta quantità di buon cibo sano per mantenerti vivo, sano e forte,” anche su questa frase può esserci accordo. E se proseguiamo dicendo: “Non c'è niente nei cibi zuccherosi e dolci che ti fornisca qualcosa di cui il tuo corpo abbia effettivamente bisogno” e allora “perché noi consumiamo cibi dolci e contenenti zuccheri? Li consumiamo per il gusto”. Pensate a qualcuno che sia in cucina e dica, “vorresti assaggiare?”. Cosa significa questo? Come si misura l’assaggio? Quanto serve per sentire il gusto? Pochissimo, non una grande quantità. Quello che stiamo facendo con questo tipo di suggestione è costruire sulla motivazione per la quale noi consumiamo gli zuccheri. Li consumiamo per il gusto che hanno. Daremo allora suggestioni cui la persona potrà riferirsi. “Una persona seduta in cucina dice: vorresti un assaggino? Di solito un cucchiaino o anche di meno ed è tutto quello di cui ha bisogno: l’unico scopo è gustare la sostanza piuttosto che altre cose. In questo caso vi accorgerete che la prossima volta che la persona si avvicinerà agli zuccheri o ai dolci, dirà “ah, voglio solo assaggiare, e comincerà a perdere peso”. Tutto il procedimento è basato su tipi di suggestioni credibili.


Dimostrazione
Vorrei un volontario. Vuoi perdere peso, vero? Quanto vorresti perdere?
Sei chili.
Sei chili. Non sei e mezzo o sette ma sei. Sei chili sarebbe la quantità ottimale vero?
Sì.
Hai mai provato a perdere sei chili prima d'ora?
Sì.
E dimmi, che cos’è successo?
Li ho persi e riguadagnati.
Ho capito, e perché li hai riguadagnati?
Avevo le stesse abitudini alimentari di prima.
Chiaro, e che tipo di abitudini alimentari dovresti avere per perdere quei chili e mantenere il peso raggiunto?
Il mio punto di vista negativo.
E c'è un particolare momento in cui sembra più difficile controllarsi che in altri?
Al momento di andare a dormire.
E di solito a che ora vai a dormire?
Alle undici di sera.
Quindi tra le otto e le undici sono i momenti in cui hai queste vecchie abitudini di mangiare, vero?
Sì.
Bene, possiamo occuparci di questo, non c'è nessun problema. Prima di iniziare  la tecnica di rilassamento, sei pronta a perdere i sei chili in una volta e per sempre?
Sì.
E quale sarà dopo il tuo peso? 
Cinquantacinque chili.
Cinquantacinque chili, bene. Hai preferenze su come rilassarti?
No.
Ti sei mai rilassata in maniera rapida?
Sì.
Ti piacciono i rilassamenti rapidi?
Non particolarmente.
E allora non li faremo; vedi come andiamo d'accordo facilmente? Bene. Quello che voglio è che tu metta una mano su ogni gamba e che  semplicemente chiuda gli occhi, e con gli occhi chiusi tu prenda un respiro piacevole e profondo, trattenga per un istante, ed espiri lentamente e piacevolmente. Mentre respiri profondamente, io vorrei che utilizzassi un po' del tuo tempo per permettere al tuo intero corpo d’iniziare a rilassarsi. Dalla cima del capo fino a sotto i tuoi piedi lascia che ogni muscolo e ogni tendine inizi a rilassarsi. Naturalmente, come preferisci. Ovviamente, nessuno può costringerti a rilassarti così come nessuno può costringerti a mangiare troppo. Io sto semplicemente fornendo suggestioni che utilizzi per rilassarti. Così io voglio che ti concentri semplicemente sul rilassare il fondo dei piedi, la parte superiore dei piedi e le caviglie. Lascia che quest'ondata di rilassamento si muova in su, in su, ora nelle tue gambe e nelle tue cosce. Lascia che questa sensazione si muova ora nel tuo stomaco e nella tua pancia semplice facile e meraviglioso, e ora permetti a questa sensazione di salire in su fino al tuo petto. Con ogni respiro che prendi lascia che il corpo si rilassi maggiormente e maggiormente. Lascia che questa sensazione di rilassamento si muova ora nelle tue spalle e nel tuo collo. Lascia che tutte le tensioni e lo stress escano fuori dal tuo corpo. Lascia che questa sensazione perfetta di rilassamento scenda giù lungo la tua schiena. E stai incominciando a renderti conto che nessuno dei rumori, delle voci e dei fastidi esterni continuerà a disturbarti, ma piuttosto può aiutarti, e ti aiuterà, a rilassarti maggiormente. Una sensazione progressiva che sale ora sul retro del tuo collo, quando arriva in cima, lascia il tuo corpo rilassarsi un poco maggiormente e un poco più profondamente. Lascia che questa sensazione si muova ora sul retro della tua testa, sulla cima della tua testa e sulla fronte, che diviene libera da ogni stress e tensione. Attorno e sugli occhi, continuando a rilassarsi - che sensazione meravigliosa - le guance si rilassano, i muscoli della mascella si rilassano, la parte destra e la parte sinistra del tuo corpo, si rilassano fino in giù, dalla cima del cranio fin sotto i tuoi piedi divengono rilassate, confortevoli, in una condizione piacevole. E fra un momento, fra un breve meraviglioso momento, quando te lo chiederò, tu proverai, tu cercherai di aprire gli occhi. Voglio che ti concentri su di un oggetto di fronte a te. Ora può sembrare un poco difficile aprire gli occhi, può sembrare un po' difficile tenerli aperti, cosa molto normale poiché ti sei rilassata. Solo un piccolo sforzo, non troppo. Tu puoi e sarai capace di tenere gli occhi aperti per un momento. Così ora, rimanendo pienamente rilassata, io voglio che tu faccia questo, e tenti di aprire gli occhi e che incominci a osservare il mio indice davanti a te e mentre il mio indice si abbassa tu incominci a divenire stanca, assonnata e diviene sempre più difficile mantenere gli occhi aperti, e fra un attimo incominceranno a chiudersi, lascia il tuo intero corpo sentirsi come una bambola di pezza, semplicemente sciolto, molle, rilassato, sciolto, molle, bene. Il suono della mia voce, ogni mio toccamento, ogni tuo respiro, ti manda più profondamente, sempre più profondamente in questa sensazione di rilassamento di quanto tu abbia mai fatto nella tua vita. E, mentre ti rilassi, sai nella tua mente che sei capace di rilassarti ancora di più. Bene, sai che sei capace di rilassarti ancora di più, così, fra pochi istanti, io voglio che tu immagini, io voglio che tu pensi, io voglio che tu faccia finta di passeggiare lungo una meravigliosa e piacevole spiaggia; ora ci sono due cose differenti tra questa spiaggia e ogni altra spiaggia nel mondo intero. Pensaci. Una delle cose differenti tra questa spiaggia e le altre spiagge è che non c'è inquinamento, ogni cosa è pulita, bella, fresca, viva e sana. Da un lato c'è una bella acqua cristallina, dall’altro piante, fiori e vegetazione. L’aria è fresca e pulita e ogni cosa è perfetta. L’altra cosa differente su questa spiaggia è che su questa spiaggia in particolare ogni cosa è fresca pulita e sana e tu sei l’unica persona. Questo significa che puoi essere te stessa, non c'è bisogno di far finta, non c'è bisogno di recitare. Così, spesso quando camminiamo su altre spiagge dove c'è altra gente noi abbiamo una tendenza a sentire una sensazione nel nostro stomaco, perché siamo preoccupati riguardo a quello che altre persone possono pensare. Non è il caso oggi; questa è la tua spiaggia. E mentre immagini te stessa che cammini lungo questa meravigliosa e piacevole spiaggia, tu noti che un bambino ha scritto sulla sabbia i numeri da uno a cinque, forse con un bastoncino, e tu vai al numero cinque e dolcemente e piacevolmente lasci scivolare il tuo piede sopra al numero cinque, e mentre lasci scivolare il tuo piede sopra al numero cinque, lasci che la tua mente, il tuo corpo, si rilassino ancora più profondamente. Bene. E vai ora al numero quattro, e di nuovo metti il tuo piede sopra al numero quattro e il numero quattro si cancella, lasci la tua mente rilassarsi ancora di più, ancora più profondamente. Ora hai l’impressione di aver scoperto qualcosa di meraviglioso e scendi al numero tre e questa volta, mentre stai per toccare il numero tre, l’acqua si avvicina, toccando semplicemente le tue dita; è fresca, rinfrescante e meravigliosa. Sembra che l’acqua faccia un po' del lavoro per te. Il numero tre semplicemente svanisce e ti rilassi ancora più profondamente, ancora di più. E riguardi la spiaggia e ricordi dov'era una volta il numero cinque, e una volta il numero quattro e una volta il numero tre. Forse nella sabbia. Ora la sabbia sembra lineare e piatta, ma ti rendi conto che hai fatto le cose solo a metà, non è da te. Tu non vuoi fare le cose a metà, vuoi completarle, vuoi completare ciò che hai iniziato. Così scendi al numero due e quando inizi a passare il tuo piede sopra al numero due l’acqua arriva ricoprendo le tue dita - è fresca, rinfrescante e piacevole - l’acqua fa la maggior parte del tuo lavoro. Il numero due si cancella e vai più profondamente, e ancora più piacevolmente. E ora, sentendoti così libera, così a proprio agio, vai infine al numero uno e stavolta, prima che tu possa iniziare, l’acqua arriva e giunge fino alla tua caviglia; è fresca, rinfrescante e meravigliosa. L’acqua fa tutto il lavoro per te. Il numero uno si cancella e ti rilassi ancora più profondamente, ancora di più. E guardi di nuovo la spiaggia e ricordi. Al numero cinque hai iniziato con lo sforzo iniziale ma non ti sei fermata lì, al numero quattro hai messo la quantità di sforzo necessaria. Quando hai raggiunto il numero tre l’acqua ha iniziato a fare del lavoro per te. Nel momento in cui sei arrivata al numero due l’acqua ha fatto la maggior parte del lavoro per te. e infine, quando hai raggiunto il numero uno, l’acqua ha fatto TUTTO il lavoro per te. Automaticamente, spontaneamente, ed è stupefacente come possono accadere cose simili nella nostra vita quotidiana, dove noi iniziamo con lo sforzo di partenza e, mentre lo facciamo, le cose cominciano a diventare più facili e sempre più facili per noi, finché non tendono a divenire quasi completamente automatiche. Tu stai ora facendo lo sforzo iniziale, rilassati ancora di più, ancora più profondamente. Tu sei una persona intelligente, e sai da tempo che un giorno, in qualche maniera, tu diverrai libera da questo peso in eccesso. Tu sapevi da lungo tempo che non diverrai una donna di ottant'anni seduta su una sedia a dondolo, che ancora spera di liberarsi dal peso in eccesso. No, sicuramente. Che sciocca questa cosa. Quindi non è il caso di pensare se tu perderai peso o no, ma piuttosto è il caso di pensare a quando e a come. Stai ora rispondendo a entrambe queste domande, proprio ora, oggi. E sai nella tua mente se te lo chiedo, se te lo chiedessi tu potresti astenerti completamente dal cibo per ventiquattr'ore; ci sarebbe bisogno di parecchio sforzo, ma potresti farlo. Io non voglio che tu digiuni per ventiquattr'ore. Ma naturalmente sai, e ti rendi conto, che se io te lo chiedessi, con una certa quantità di sforzo, potresti totalmente e completamente astenerti dal cibo per dodici ore. Non voglio che ti astenga dal cibo per dodici ore. Ed entrambi sappiamo che, senza troppo sforzo, potresti astenerti dal cibo totalmente e completamente per sei ore. Ma io non voglio neppure che ti astenga dal cibo per sei ore. E ora noi sappiamo, e comprendiamo entrambi, che senza troppo sforzo potresti astenerti dal cibo per tre ore. Io vorrei ora che ti astenga dal cibo totalmente e completamente per tre ore. Queste tre ore la sera, in cui una volta avevi difficoltà. Tre brevi ore, rinunciando al cibo totalmente e completamente. Ti accorgerai  che pensando al cibo scoprirai quanto meglio ti senti e quanto meglio appari e a come la tua fiducia, autostima, accettazione di te stessa, fiducia in te stessa divengono più grandi, sempre più grandi. Così ora sii cosciente, non permettere ad altre persone, uomini, donne, membri della tua famiglia, amici, collaboratori, vicini, conoscenti o estranei di tentare di spingerti o indurti di nuovo alle abitudini di mangiare troppo, e sii cosciente di non permettere a nessuna situazione, circostanza o evento piacevole, interessante o affaticante e stressante di provare a portarti in questo dannoso mangiare serale. E, più importante di tutto, per favore sii cosciente, non permettere ad alcun pensiero, che sia il tuo pensiero o il pensiero di qualcun altro che arrivi dal passato o dal futuro che tenti di portarti di nuovo a queste abitudini di mangiare troppo. E voglio ora che tu prenda una decisione mentale, che tu decida di collaborare a questa strategia dell’astensione dal cibo per queste tre ore nella sera, che una volta ti davano problemi. Io voglio che tu prenda questa decisione mentale, una promessa mentale. Voglio che tu ora annuisca leggermente col capo prendendo la tua strada, divenendo la persona che hai sempre desiderato essere. Bene, senza dubbio, senza eccezione, senza scuse. Vai per la tua strada. Non vuoi permettere più che queste abbuffate notturne controllino la tua vita. Sei ora padrona del tuo destino. E mentre conto da 5 a 1  senti che questi momenti sono stati uno dei migliori investimenti della tua vita, sentendosi bene, sentendosi eccitata, sentendosi nuova e 5 l’idea di acqua, acqua, acqua sta per passare attraverso la tua mente, acqua da bere rapidamente, rendendosi conto di quanto sia sana, e 4  alcune delle sensazioni che tornano nei piedi e nelle braccia, e sentendosi senza preoccupazioni e inibizioni, c'è un meraviglioso tuo nuovo io che sta incominciando a emergere, sei sulla tua strada, e 3  il tuo capo incomincia a muoversi, divenendo via via più cosciente dei rumori esterni, divenendo un poco più cosciente del tuo stesso corpo fisico, tornando indietro, tornando in su, sei sicura e determinata nel successo, diventerai una vincitrice, 2 sulla strada, e 1 Stai bene! Puoi perdere quel peso adesso?
Sì.
Assolutamente sicura di ciò, vero?
Sì.
 In questo modo te ne sei resa conto. Ora sei pronta al cambiamento.
Tutto quello che abbiamo fatto nel tuo caso, è che avevi uno specifico periodo di tempo: i problemi erano tra un’ora e un’altra ora: Di nuovo, tutto è costruito sulle premesse di una verità evidente. Per esempio, quanti di voi potrebbero digiunare per ventiquattr'ore? Con un certo sforzo potreste digiunare per dodici? Sì. Con un certo sforzo potreste rinunciare al cibo per sei? Sì. Quando arriviamo alle tre, o quattro, qualunque sia il periodo di tempo, la risposta è “sì, posso farlo senza dubbio e senza problemi”. E torniamo così indietro a quello che abbiamo detto prima, che è molto più facile eliminare qualcosa che controllarlo. Così cosa facciamo? Eliminiamo un breve periodo di tempo nel consumo del cibo. E la persona dice: “Beh, non era così importante”. Pensate che si potrebbe ripresentare alle due di notte? No, perché abbiamo interrotto questo circolo la cui chiave era l’orario.
Quello che ogni “addetto ai lavori” sembra conoscere è una tecnica di approfondimento nel quale si utilizza una spiaggia, probabilmente si tratta di una tecnica nata con gli ipnotisti. Quello che abbiamo fatto, per coloro che sono abituati alle suggestioni indirette, è stato di legare l’idea dell’acqua che cancella i numeri parlando di un processo che diventa automatico. La parte subconscia della mente dice: “Beh, ciò ha un senso, possiamo farlo”. La ragione per cui usiamo questo modo di esprimerci è il fatto che ha perso peso, ma ha avuto difficoltà a mantenere il nuovo peso. Così noi rinforziamo quest'aspetto, dicendo che non sta per fare le cose a metà, e che completa ogni cosa che inizia. Le suggestioni di rilassamento si sovrappongono a queste stesse suggestioni.
Questa è una tecnica con cui la persona può incominciare a vedersi in una maniera diversa subito, perché la prossima volta, quando tornerà a casa, quando arriverà il momento, dirà, oh, sto per digiunare, e digiunerà: così abbiamo interrotto questo circolo che ha sviluppato e rinforzato con gli anni finché non l’avrà eliminato del tutto. Si ottiene molti risultati positivi con questo sistema.




Il metodo del “quaderno”
Se noi avessimo una ripresa filmata di quanto ciascuno ha mangiato nell’ultima settimana, potremmo sederci e accorgerci di quanto abbiamo mangiato veramente. La realtà è che consumiamo migliaia di calorie delle quali non ci preoccupiamo neppure. Il tipo di suggestioni che vediamo adesso aiuta la persona a rendersi conto che sta consumando un sacco di calorie delle quali in realtà non si preoccupa neppure. 
Con la suggestione che vediamo adesso è un po’ come se noi avessimo un film, lo rivedessimo assieme alla persona dicendo “ah, questo non era importante, e neppure quest’altro era importante” e la persona annuisse guardandolo; dopodiché andando a mangiare e ripensando al film visto dicesse: c'è qualcosa che posso eliminare senza problemi dopo quello che ho visto? E magari posso eliminare l’intero pasto?
Il metodo della previsualizzazione
Spieghiamo alla persona la necessità di analizzare il cibo PRIMA d’iniziare il pasto vedendo se c'è qualcosa di eliminabile senza sentirsi privati di qualcosa.


Come agire con le persone che  devono sempre finire tutto
Il problema che vediamo adesso è quello delle persone che devono finire di mangiare tutto quello che hanno nel piatto e non possono buttarlo via attingendo per es. alla scusa che: “le persone del terzo mondo non hanno cibo a sufficienza per sopravvivere”. Questa gente si sente colpevole a lasciare qualcosa nel piatto. La tecnica che vediamo adesso funziona molto bene in quest'ambito. Chiedete alla persona: se io avessi un bottone magico, lo premessi, e tu pesassi subito venti chili di meno, saresti disposta a prendere cento euro di cibo buono che hai nella dispensa e buttarlo via? Sì. 

VISUALIZZAZIONI GUIDATE
Metodo 1 – Base
Questo è il tuo corpo, e tu hai grande rispetto nei suoi confronti. Ora hai scelto un peso e una forma ideali per il tuo corpo, e costantemente visualizzi quest’ideale come la tua vera identità…
Tu informi ora la tua mente del tuo immenso desiderio di raggiungere e mantenere questo peso e questa forma ideale.
E, ora, rilassati ancora di più, e mentre ti lasci andare via via maggiormente, visualizza e immagina di trovarti in una grande e piacevole stanza. Questa stanza è il tuo posto segreto - un posto pieno di riposo e pace dove entri ogni giorno per rilassarti e godere nel sentire che tu e il tuo corpo siete snelli e attraenti - per gioire di essere il tuo VERO TU, nella la tua forma ideale.
Ora immagina e vedi com’è arredata questa stanza. Scegli i colori delle pareti, i colori del bellissimo e morbido tappeto. E nota inoltre che una parete è completamente ricoperta da un bellissimo specchio.
Sta riflettendo la bellezza della tua stanza, e riflette anche te.
Non hai mai provato così tanta felicità!
Tu hai sempre la tua forma e il tuo peso ideale quando sei in questa stanza, e vieni qui spesso per rilassarti e sentirti felice.
Tu veramente godi nel rimirarti in questo grande e bellissimo specchio. Ammiri il tuo corpo attraente, guardati da lato adesso, e senti la gioia nel sentire che questa persona bella e attraente sei tu.
Ti coinvolge, e ti fa felice osservare l’immagine davanti a te! Ora ti siedi, in una poltrona molto confortevole, e osservi il tuo aspetto meraviglioso nella posizione seduta. Stai sempre meglio su questa poltrona che ti fa riposare, e mentre sprofondi, scendi più profondamente, sempre più profondamente, nel rilassamento. Ti senti meravigliosamente bene, fisicamente, mentalmente ed emotivamente. È meraviglioso sentirsi in salute, snelli e attraenti. Ed è così facile. Ti stupisci di non averci pensato prima.
Tu hai un aspetto così bello, e ti senti così bene. E stai bene. Fai delle cose per te, e fai anche delle cose solo per te, perché meriti il meglio che la vita ha da offrire. Il processo è in moto proprio adesso, e stai gioendo di una nuova positiva personalità. Guardandoti, ammirandoti, e sapendo che la ragione per la quale appari così bene e ti senti così bene è il risultato del tuo nuovo rispetto e amore per il tuo corpo. È anche il risultato delle tue nuove abitudini alimentari.
Tu mangi solo in posizione seduta. Quando arriva il momento del pasto ti siedi, e godi nel mangiare più di quanto tu abbia gioito prima d'ora. E gioisci del gusto del cibo ancora di più, a causa della tua nuova abitudine di gustare. Il tuo cibo è  migliore, perché ti dai la possibilità di assaporare e di gioire intimamente di ogni particella di cibo. Poni un po' di cibo nella tua bocca. Poi posi le posate, o se è cibo che stai tenendo nella mano, lo posi un attimo.
Tu pensi solo al cibo che hai in bocca. Concentri la tua attenzione su questa singola porzione. Se non ci sono altre persone, chiudi anche gli occhi per sentire meglio il gusto. Ti rendi conto della consistenza del cibo. Ti rendi conto che ha un gusto migliore in certe parti della bocca piuttosto che in altre. Lo senti nella bocca. Ti rendi conto che il gusto è più importante del cibo. Concentri tutta la tua attenzione sulla porzione che stai masticando, e gioisci d’ogni porzione di gusto che ti può offrire. Infine, lo ingoi. Solo allora pensi di prenderne un altro po'. Solo dopo aver mandato giù questa deliziosa porzione che stai masticando ne mangi un altro po', e anche questa porzione ha un gusto meraviglioso. È così buona perché concentri tutta la tua attenzione su questa nuova particella di cibo che stai masticando. Hai imparato che le porzioni piccole hanno un gusto migliore. Solo quando hai goduto pienamente di questa seconda parte e l’hai ingoiata, ne prendi un’altra parte. E ripeti il procedimento, porzione dopo porzione, godendo al massimo di ogni particella di cibo.
Le tue papille gustative ti ringraziano, perché permetti loro di gustare e assaporare ogni porzione di cibo così come la natura ha previsto. Il tuo stomaco ti ringrazia, perché ricorda quelle terribili sensazioni che aveva dopo i pasti sovrabbondanti di Natale e Capodanno. Il tuo corpo ti ringrazia, perché gli stai permettendo di divenire bello, sano e vigoroso. E sei felice!
Ogni volta che pensi al cibo, quando il tuo corpo ha bisogno di essere nutrito, ti siedi, mangi lentamente, e gioisci d’ogni piccola porzione di cibo e di questa meravigliosa nuova abitudine. Ogni volta che pensi al mangiare e il tuo corpo non ha bisogno di cibo, hai una meravigliosa nuova maniera di agire. Ti rilassi. Ed è così semplice! Prendi un lungo, profondo respiro, lo trattieni e conti da dieci a uno lentamente. Poi chiudi gli occhi, mandi l’aria fuori, e pensi alle parole: “Calma e rilassamento”. Queste sono le tue parole chiave, e quando mandi l’aria fuori e pensi queste parole, “calma e rilassamento” ti permetti di rilassarti completamente, lasciando andare ogni muscolo, ogni legamento e ogni nervo del tuo corpo. Lasciali diventare sciolti e molli. Ripeti questa procedura e lascia che la tua mente vada nella tua stanza segreta, anche se solo per pochi secondi. Poi apri gli occhi e decidi se hai bisogno di cibo o se vuoi goderlo maggiormente aspettando fino al momento  in cui lo assaporerai meglio. Naturalmente, tu sai che  godi del cibo solo dopo aver aspettato, perché più trattieni la tua fame, migliore è il gusto  e maggiore la soddisfazione.
Ora, va’ profondamente nel rilassamento, e visualizzati mentre prendi la decisione che sai che ti dà più salute e felicità, e ti fa progredire verso il tuo obiettivo di avere un peso e una forma ideali.
(Pausa)
Tu lasci sempre un po' di cibo nel piatto. Quando lasci cibo nel piatto, così come fai sempre, sai di avere una scelta. Non hai bisogno di quel cibo, cosicché è buttato, ovunque venga messo: nel tuo stomaco, in una borsa dell’immondizia, o nella pattumiera. È sempre roba sprecata. Potrebbe rovinare il tuo corpo, ma non rovinerà un sacchetto dell’immondizia, o la pattumiera. E tu non sei un sacchetto dell’immondizia o una pattumiera. Rispetti il tuo corpo, e mangi solo quello di cui il tuo corpo ha bisogno.
E ora semplicemente va’ più in profondità. E godi di questa sensazione piacevole e rilassante.
(Pausa)
Immagina, ora, un quarto di fetta di pane. Tu lasci sempre del cibo, circa tanto così, o anche di più, che si tratti di pane, di verdure, patate, pasta o qualunque altro cibo. Hai un forte desiderio di lasciare un po' di cibo nel tuo piatto, uguale in volume a un quarto di fetta di pane, o anche di più. Mangi solo quando senti la fame fisiologica o quando il tuo corpo ha bisogno di cibo. Questa è la ragione per la quale gioisci del gusto del cibo di più di quanto tu non abbia fatto per anni. La tua mente sa la differenza tra la fame vera e la fame del pazzo. Hai sentito parlare di gente che è impazzita per l’oro. Ricercatori inesperti che hanno viaggiato per molte miglia lontano da ogni civiltà solo per ritrovarsi frustrati e pieni di disappunto. Impazzire per l’oro è come impazzire per il cibo. Quando lo si assume per bisogni emotivi, si è sempre frustrati e scontenti anche dopo aver mangiato. La noia è diversa dalla fame. La preoccupazione è diversa dalla fame. La scontentezza è diversa dalla fame e la frustrazione è diversa dalla fame. Queste sensazioni sono le sensazioni dell’appetito del pazzo - e tu certamente non lo sei. Tu sei nato per essere un individuo unico, e tu sei quello che sei stato creato per essere un meraviglioso, perfetto essere umano.
Tu possiedi un nuovo e potente metodo per rapportarti ai fattori stressanti della vita. Se, in qualunque momento, qualcosa ti dispiace o ti annoia, o senti l’appetito del pazzo, utilizzi la tua nuova abitudine di prendere un lungo e profondo respiro. Lo trattieni e poi conti da dieci a uno. Poi ti lasci andare, e ti rilassi. Lasci che i tuoi occhi si chiudano, e ti dici queste parole, “calma e rilassamento”. E semplicemente ti senti meravigliosamente. Apri i tuoi occhi sentendoti meravigliosamente.
Tu sai che l’appetito del pazzo non può essere soddisfatto col cibo, perché non è reale. Lasciarsi ingannare dall’appetito del pazzo equivale a punire il proprio corpo. Avere una fame reale è naturale e soddisfacente. Poiché capisci questo, mangi solo quando senti la fame fisiologica. Solo quando il tuo corpo ha bisogno di mangiare e te lo chiede!
Torna al meraviglioso specchio nella tua stanza segreta, e guarda il tuo meraviglioso corpo: il tuo tu reale. Tu ami la maniera in cui appari. E scopri che ti identifichi in quest'immagine, ogni giorno di più. Stai diventando quell’immagine. Sei molto più fiducioso ora. Tutti stanno notando il tuo bell’aspetto. Scopri che sorridi sempre di più, perché ti senti così bene.. Ti senti bene fisicamente, mentalmente ed emotivamente.
E ora ti rilassi sempre più, e vai più in profondità mentre permetti a tutte queste idee e concetti benefici di fare una profonda e duratura impressione sulla tua mente subconscia, che rimarrà per sempre.
(pausa)
Ora sto per contare da 1 a 5. Al numero 5 aprirai gli occhi, sentendo di aver fatto un’esperienza piena di freschezza e riposo e con una nuova energia, conoscenza e certezza dentro di te.
1, ogni muscolo e nervo è sciolto, molle e rilassato.
2, rendendoti conto che l’esperienza che hai appena fatto è uno dei migliori investimenti della tua vita, e sentendo che ogni giorno, via via maggiormente, puoi incominciare a osservare dei cambiamenti in te.
3, sentendoti bene fisicamente, mentalmente ed emozionalmente.
4, avendo una sensazione di contentezza e felicità; al prossimo numero aprirai gli occhi, ti distenderai e sorriderai.
5, apri gli occhi, prendi un profondo respiro ora, distenditi e sorridi.


METODO 2 – Snelli e in Forma
Il metodo s’intitola “Snelli e in forma”. Ti ricordiamo che, per ottenerne il massimo beneficio, è necessario che tu abbia già imparato a rilassarti efficacemente e che tu utilizzi tale strumento precisamente e secondo le istruzioni di un “addetto ai lavori” esperto.
Ora fissa i tuoi occhi al punto nel soffitto proprio sopra di te.
Osserva questo punto senza muovere un muscolo.
Ora prendi un profondo respiro e riempi i tuoi polmoni.
Espira lentamente.
RILASSATI ORA.
Ora prendi un secondo e anche più profondo respiro.
Espira.
RILASSATI ORA.
E ora prendi un terzo profondo respiro.
Espira.
RILASSATI ORA.
Ora chiudi gli occhi.
Mentre ogni muscolo e nervo diventa sciolto... e molle... e pigro, tutte le tue preoccupazioni e tensioni stanno semplicemente scivolando via, tu stai rilassandoti di più, con ogni suono che senti, con ogni semplice respiro che prendi, tu stai andando più profondamente in un profondo rilassamento.
Sto per contare da dieci a uno e, mentre lo faccio, voglio che tu pensi e immagini di scendere verso una scalinata. A ogni numero che conto il tuo profondo rilassamento diventa più profondo e più intenso. 
Quando arrivo al numero uno sei allora cosciente di gioire di un profondo e piacevolissimo stato di rilassamento. Con il numero dieci facciamo il primo gradino verso il basso. Ogni muscolo e nervo diventa sciolto, molle e rilassato. Numero nove, l’onda di rilassamento si diffonde lungo tutto il tuo corpo. 
Numero otto, ti stai rilassando di più con ogni semplice respiro che prendi, con ogni suono che senti, tu stai andando più profondamente, più profondamente in un sonnolento rilassamento. Numero sette, ogni muscolo e nervo diventa sciolto... E molle, e così rilassato. Numero sei, ti stai muovendo verso il basso verso un nuovo e più profondo livello di rilassamento. Numero cinque, a metà strada, quando arrivo al numero uno dirò le parole “rilassati profondamente”. Sarai allora cosciente di essere così profondamente rilassato come mai prima d'ora. Numero quattro, ogni muscolo e nervo riposa sciolto rilassandosi e lasciandosi sprofondare più profondamente nel sonno.
Numero tre, stai andando più profondamente, più profondamente in un sonnolento rilassamento. Numero due: al prossimo numero darò il segnale, dirò le parole “rilassati profondamente”. Quando lo farò, sarai allora cosciente di godere di un piacevolissimo e profondissimo stato di rilassamento. Numero uno, ora semplicemente “dormi profondamente”, semplicemente rilassati e va’ più profondamente ancora.
E ora, mentre ascolti, rilassati ancora maggiormente, a ogni respiro più piacevolmente; e mentre stai scendendo ancora più profondamente nel rilassamento, via via più piacevolmente, ti rendi conto che hai diritto ad avere un corpo perfetto, una taglia perfetta e una forma perfetta. Questo è il tuo corpo. Hai un grande rispetto nei suoi confronti. Ora hai scelto un peso e una forma ideali per il tuo corpo, e costantemente visualizzi quest’ideale come la tua vera identità. Tu informi ora la tua mente del tuo immenso desiderio di raggiungere e mantenere questo peso e questa forma ideale.
E, ora, rilassati ancora di più, e mentre ti lasci andare sempre più, visualizza e immagina di trovarti in una stanza grande e piacevole.
Questa stanza è il tuo posto segreto, un posto pieno di riposo e pace dove entri ogni giorno per rilassarti e godere sentendo che tu e il tuo corpo siete snelli ed attraenti - per gioire di essere il tuo VERO TU, nella la tua forma ideale. Ora immagina e vedi com’è arredata questa stanza. Scegli i colori delle pareti - i colori del tappeto, bellissimo e morbido. E nota inoltre che una parete è completamente ricoperta da un bellissimo specchio. Sta riflettendo la bellezza della tua stanza, e riflette anche te. Non hai mai provato così tanta felicità! Tu hai sempre la tua forma e il tuo peso ideale quando sei in questa stanza, ed entri spesso in questa stanza, per rilassarti e sentirti felice. Tu veramente godi nel rimirarti in questo grande e bellissimo specchio. Tu ammiri il tuo corpo attraente. Adesso guardati di lato, provi gioia nel sentire che questa persona bella e attraente sei tu. Ti coinvolge, e ti fa felice osservare l’immagine davanti a te! Ora ti siedi, in una poltrona molto confortevole, e osservi il tuo aspetto meraviglioso in posizione seduta. Stai sempre meglio su questa poltrona che ti fa riposare, e mentre sprofondi, tu scendi più profondamente, sempre più profondamente nel rilassamento. Ti senti meravigliosamente bene, fisicamente, mentalmente ed emozionalmente. È meraviglioso sentirsi in salute, snelli e attraenti. Ed è così facile. Ti stupisci di non averci pensato prima. Tu hai un aspetto così bello, e ti senti così bene. E stai bene. Tu fai delle cose per te, e solo per te, perché meriti il meglio che la vita ha da offrire. Il processo è in atto proprio adesso, e stai gioendo di una nuova personalità positiva. Guardandoti, ammirandoti e sapendo che la ragione per cui appari così bene e ti senti così bene è il risultato del tuo nuovo rispetto e amore per il tuo corpo. È anche il risultato delle tue nuove abitudini alimentari. Tu mangi solo in posizione seduta. Quando arriva il momento del pasto ti siedi, e ti godi il mangiare più di quanto tu abbia gioito prima d'ora. E gioisci di più del gusto del cibo, a causa della tua nuova abitudine di gustare. Il tuo cibo è ancora più buono perché ti dai la possibilità di assaporare e di godere intimamente di ogni particella di cibo. Tu metti un po' di cibo nella tua bocca. Poi posi le posate o, se è cibo che stai tenendo nella mano, lo posi un attimo. Tu pensi solo al cibo che hai in bocca. Concentri la tua attenzione su questa singola porzione. Se sei sola, chiudi anche gli occhi per sentire meglio il gusto. Ti rendi conto della consistenza del cibo. Ti rendi conto che ha un gusto migliore in certe parti della bocca piuttosto che in altre. Lo senti nella bocca. Ti rendi conto che il gusto è più importante del cibo. Concentri tutta la tua attenzione sulla porzione che stai masticando, e gioisci del gusto che può offrirti. Infine, lo ingoi. Solo allora pensi di prenderne un altro po'. Solo dopo aver mandato giù questa deliziosa porzione che stai masticando ne mangi un altro po', e anche questa porzione ha un gusto meraviglioso. È così buona perché concentri tutta la tua attenzione su questa nuova particella di cibo che stai masticando. Tu hai imparato che le porzioni piccole hanno un gusto migliore. Solo quando hai goduto pienamente di questa seconda parte e l’hai ingoiata, ne prendi un’altra parte. E ripeti il procedimento, porzione dopo porzione, lentamente, godendo di ogni particella di cibo al massimo. Le tue papille gustative ti ringraziano, perché permetti loro di gustare e assaporare ogni porzione di cibo così come la natura ha previsto. Il tuo stomaco ti ringrazia, perché ricorda quelle terribili sensazioni che aveva dopo i pasti sovrabbondanti di Natale e Capodanno. Il tuo corpo ti ringrazia, perché gli stai permettendo di divenire bello, sano, e vigoroso. E sei felice! 
Ogni volta che pensi al cibo, quando il tuo corpo ha bisogno di essere nutrito, ti siedi e mangi lentamente, e gioisci di ogni piccola porzione di cibo e di questa meravigliosa nuova abitudine. Ogni volta che pensi di mangiare e il tuo corpo non ha bisogno di cibo, tu hai una meravigliosa nuova maniera di agire. Ti rilassi!. È così semplice! Prendi un lungo, profondo respiro, lo trattieni e conti da dieci a uno lentamente. Poi chiudi gli occhi, mandi fuori l’aria e pensi alle parole: “Calma e rilassamento”. Sono le tue parole chiave e quando mandi l’aria fuori e pensi a queste parole, “calma e rilassamento,” tu ti permetti di rilassarti completamente, lasciando andare ogni muscolo, ogni legamento e ogni nervo del tuo corpo. Lasciali diventare sciolti e molli. Ripeti questa procedura e lascia che la tua mente vada nella tua stanza segreta, anche se solo per pochi secondi. Poi apri gli occhi e decidi se hai bisogno di cibo o se vuoi goderlo ancor di più aspettando fino al momento in cui sai che sarà molto migliore. Naturalmente, sai che godi del cibo dopo, perché più ti impedisci di soddisfare la tua fame, migliore è il gusto del cibo e maggiormente ne godi. Ora, va’ profondamente nel rilassamento e visualizzati mentre prendi la decisione e mentre agisci nel modo che sai che ti dà più salute e felicità, e ti fa progredire verso il tuo obiettivo di avere un peso e una forma ideali.
(Pausa)
Tu lasci sempre un po' di cibo nel piatto. Quando lasci cibo nel piatto, così come fai sempre, tu sai che puoi fare una scelta. Tu non hai bisogno di quel cibo, quel cibo è inutile, quindi è buttato ovunque sia messo: nel tuo stomaco, in una borsa dell’immondizia o nella pattumiera. È sempre roba sprecata. Potrebbe rovinare il tuo corpo, ma non rovinerà un sacchetto dell’immondizia, o la pattumiera. Quando butti via quel cibo inutile, te ne rendi conto e provi una sensazione di sollievo.
Tu sei diverso da un sacchetto dell’immondizia o una pattumiera. Tu rispetti il tuo corpo, e mangi solo quello di cui il tuo corpo ha bisogno.
E ora semplicemente va’ più in profondità. E godi di questa sensazione piacevole e rilassante.
(Pausa)
Immagina, ora, un quarto di fetta di pane. Tu lasci sempre del cibo, circa tanto così, o anche di più, che si tratti di pane, di verdure, patate, pasta o qualunque altro cibo. Hai un forte desiderio di lasciare un po' di cibo nel tuo piatto, uguale in volume a un quarto di fetta di pane, o anche di più. Mangi solo quando senti la fame fisiologica o quando il tuo corpo ha bisogno di cibo. Questa è la ragione per la quale gioisci del gusto del cibo di più di quanto tu non abbia fatto per anni. La tua mente sa la differenza tra la fame vera e la fame del pazzo. Hai sentito parlare di gente che è impazzita per l’oro. Ricercatori inesperti che hanno viaggiato per molte miglia lontano da ogni civiltà solo per ritrovarsi frustrati e pieni di disappunto. Impazzire per l’oro è come impazzire per il cibo. Quando lo si prende per un reale bisogno del corpo, si è sempre frustrati e scontenti anche dopo aver mangiato. La noia è diversa dalla fame. La preoccupazione è diversa dalla fame. La scontentezza è diversa dalla fame e la frustrazione è diversa dalla fame. Queste sensazioni sono le sensazioni dell’appetito del pazzo - e tu certamente non lo sei. Tu sei nato per essere un individuo unico, e tu sei quello che sei stato creato per essere. Un meraviglioso, perfetto essere umano.
Tu possiedi un nuovo e potente metodo per rapportarti ai fattori stressanti della vita. Se, in qualunque momento, qualcosa ti dispiace o ti annoia, o senti l’appetito del pazzo, utilizzi la tua nuova abitudine di prendere un lungo e profondo respiro. Lo trattieni e poi conti da dieci a uno. Poi ti lasci andare, e ti rilassi. Lasci che i tuoi occhi si chiudano, e ti dici queste parole, “calma e rilassamento”. E semplicemente ti senti meravigliosamente. Apri i tuoi occhi sentendoti meravigliosamente.
Tu sai che l’appetito del pazzo non può essere soddisfatto col cibo, perché non è reale. Lasciarsi ingannare dall’appetito del pazzo equivale a punire il proprio corpo. Avere una fame reale è naturale e soddisfacente. Poiché capisci questo, mangi solo quando senti la fame fisiologica.
Ogni giorno sempre più ti rendi conto che hai maggiore controllo sulle tue abitudini alimentari.
Ogni giorno aumenta la consapevolezza di te stesso.
Tu mangi solo quando il tuo corpo ha bisogno di mangiare. E il tuo corpo mostra ciò!
Torna al meraviglioso specchio nella tua stanza segreta, e guarda il meraviglioso corpo - il tuo tu reale. Tu ami la maniera in cui appari. E trovi che ti identifichi in quest'immagine, sempre più ogni giorno.
Tu stai diventando quell’immagine. Sei molto più fiducioso ora.
Tutti stanno notando come appari bene. Trovi che sorridi sempre di più, perché ti senti così bene nei tuoi confronti. Ti senti bene fisicamente, mentalmente ed emozionalmente.
E ora ti rilassi sempre più, e vai più profondamente mentre permetti a tutte queste idee e concetti benefici di fare una profonda e duratura impressione sulla tua mente subconscia, che rimarrà per sempre.
(pausa)
Ora sto per contare da uno a cinque, al numero cinque aprirai gli occhi, sentendo di aver fatto un’esperienza piena di freschezza e riposo e con una nuova energia, conoscenza e certezza dentro di te.
Uno, ogni muscolo e nervo è sciolto, molle e rilassato,
Due, renditi conto che l’esperienza che hai appena fatto è uno dei migliori investimenti della tua vita, e cerca di sentire che ogni giorno, via via maggiormente, puoi incominciare a osservare dei cambiamenti in te.
Tre, ti senti bene fisicamente, mentalmente ed emozionalmente.
Quattro, senti una sensazione di contentezza e felicità; al prossimo numero aprirai gli occhi, ti stirerai e sorriderai.
Cinque, apri gli occhi, prendi un profondo respiro ora, distenditi e sorridi. 
Alcune metafore utili
Questa breve dispensa vuol darvi una serie di esempi di metafore e tecniche ipnotiche per il fumo e per il peso.
OPERARE A LIVELLO CENTRALE
 Oggi è il ........... Questo è il tuo giorno.
Durante tutta la vita, hai sempre cercato di fare cose meravigliose per gli altri. Questo è il giorno in cui hai deciso di prenderti cura di te. Sarai grato di aver dedicato un giorno a questo.
OPERARE A LIVELLO SPIRITUALE
ESEMPIO 1
VALORI
Tu hai il diritto di apparire bella.
Tu hai il diritto stare bene.
Il tuo corpo è fatto a immagine e somiglianza di Dio ed è il tuo tempio.
Questo è più di un diritto, è un’obbligo che ora stai accettando.
Lavorare sull’ enneagramma – a ogni enneatipo si può proporre la sua maniera di controllare il peso

ESEMPIO 2 - Enneatipo 2
È venuto il momento di prenderti cura di te stesso.
ESEMPIO 3 - Enneatipo 8
Parola d'onore. Voglio che tu ti dia ora la parola d'onore che otterrai successo in ......
Questo è quello che voglio: che tu ti dia la parola d'onore che sei pronto ad assumere il controllo della tua vita.
Già incominci a sentirti bene riguardo a questa decisione.
ESEMPIO 4 - Enneatipo 4
Parola d'onore. C'è qualche parte della tua mente che può promettere di lavorare e permetterti di diventare un non-fumatore?
- Attendere la risposta.
Posso avere la tua parola d'onore che non permetterai più alle sigarette/o al cibo di controllare la tua vita?
- Attendere la risposta.

IDEE E CONCETTI
METAFORA CLASSICA
Per predisporre al dialogo con la mente inconscia.
Questa stanza è piena di onde radio, ma noi non ce ne rendiamo conto perché non abbiamo lo strumento adeguato che le possa misurare. Ma se utilizziamo una radio possiamo sentirle tutte. Alla stessa maniera noi possiamo prendere contatto con la nostra mente inconscia.

   ESEMPIO 5
La TIME LINE di apprendimento, per creare una nuova credenza
   ESEMPIO 6
(COMPLETEZZA)
Quando sei al ristorante e hai finito un pasto, non ne ordini un altro.
Nella stessa maniera il tuo piatto è il tuo pasto. Predetermini quanto mangi.
OPERARE A LIVELLO EMOZIONALE
EMOZIONI E TEMPO
- EMOZIONI
ESEMPIO 1
Es. La tecnica della stufa:
Una madre può dire al bambino di non bruciarsi. Dice NO fortemente.
Il bambino rimane scioccato, spaventato.
Capisce che sua madre ha detto questo per lui.  Fra qualche istante ti dirò NO molto forte e saprai che è per il tuo bene.
ESEMPIO 2
Paura: tu sai che i diabetici devono stare lontano dallo zucchero. Ci sono centinaia di diabetici capaci di stare lontano dallo zucchero. Nella stessa maniera puoi decidere di tenerti lontano dagli zuccheri.
ESEMPIO 3
Aspirina: quando hai mal di testa prendi un’aspirina, non ne prendi tre, oppure prendi un medicinale per il cuore. Sai cosa fare. Nella stessa maniera stai prendendo controllo sulle tue abitudini alimentari.
TEMPO
 Distorsione temporale sul cibo (il tempo interno che passa più lentamente)

OPERARE A LIVELLO FISICO
Cambio metabolico

Metodo 1: il telefono
Passaggi:
A) Evocare stato di esercizio fisico.
B) Introdurre la suggestione specifica.
“D'ora in poi, ogni volta che utilizzerai il telefono la tua mente farà sì che automaticamente  il tuo corpo risponda  come se stesse facendo jogging.”


Metodo 2: il sonno
“Ogni sera potrai immaginare di fare una passeggiata di venti minuti.”
La tua mente continuerà questo processo finché non raggiungerai il peso di ..... chili. La tua mente collaborerà successivamente con te per mantenere il tuo peso a ..... chili dopo che l’avrai ridotto.



TECNICHE SIMBOLICHE
Le tecniche simboliche utilizzano il potere del simbolo. Il simbolo è uno strumento che per funzionare dev’essere caricato di energia mentale. Anche un lavoro metaforico può essere visto come un lavoro simbolico. Osserviamo la tecnica seguente che opera proiettando la mente su di un simbolo.
I simboli operano per ANALOGIA e possiamo creare facilmente nuove ANALOGIE.
Dobbiamo anche capire che le analogie possono essere a uno dei quattro livelli della scala simbolica: fisica-emozionale-mentale-valori.
POTERE DEI SIMBOLI: TECNICA 1
Questa è una tecnica molto semplice.
Quanto pesi ora? Immagina una scultura di ghiaccio del peso di X.
La scultura incomincia a sciogliersi fino a raggiungere un peso di Y.
Al contempo ti ricorda di bere più acqua. 
Questa tecnica utilizza una semplice analogia che si autorinforza.
POTERE DEI SIMBOLI: TECNICA 2
Immagina ora un metro con i numeri da 1 a 36 segnati sopra. Su di un metro normalmente questi numeri rappresentano centimetri, oggi rappresentano desiderio.
Immaginiamo che ognuno di questi numeri rappresenti il tuo desiderio di raggiungere il peso di 65 chili.
Pensiamo come se il numero 1 rappresenti la mancanza di desiderio di perdere peso, e il numero 100 il massimo.
Nota ora che mentre osservi questo metro, uno dei numeri comincia a cambiare. Può lampeggiare, o girare. Può anche divenire più forte. Appena te ne rendi conto dimmi forte questo numero: 70.
Bene su di una scala da 1 a 100 di desiderio di raggiungere un peso di 65 chili sei ora a 70.
Immaginati ora come se fossi al peso perfetto di 65 chili, e mentre lo fai il tuo desiderio aumenterà.
Che numero è ora?
89.
In questo caso il desiderio è aumentato perché abbiamo portato la persona a livello emozionale.
POTERE DEI SIMBOLI: TECNICA 3
Immagina che davanti a te ci siano due porte. Apri la prima e vedi molti libri sugli scaffali. Apri la seconda sulla sinistra e vedi alcuni libri sugli scaffali. Vai sulla destra: apri un libro, c'è una bella storia. Apri un libro in fondo, c'è un bel momento del  tuo passato. Capisci che sulla destra ci sono momenti belli della tua vita. Guardi sulla sinistra, ti decidi, prendi un libro con su scritto “LA CAUSA DEL ...... (es. mangiare troppo)”. Strappi la prima pagina e la getti in un cestino sulla sinistra, poi strappi tutto il libro.
Capisci che è OK cancellare cattivi momenti dalla tua vita e ricominciare.
Tu lasci questa stanza sapendo che avrai successo in ......
(da aggiungere a TIME LINE con R.E.I.)
SIMBOLI E SUONI: UTILIZZO DELLE LETTERE E DEI SUONI PER IL CAMBIAMENTO
Utilizzo delle lettere
La tecnica “ZETA” - Utilizzo delle lettere per il cambiamento. “Tu sei al punto zeta con gli zuccheri: dopo non c'è più niente:
Z significa zucchero di cui non hai più bisogno.
E significa esercizio.
T significa tavola - mangi solo seduto a tavola.
A significa avanti: la tua mente si proietta automaticamente avanti e lasci dietro il pensiero.”
Continua a mantenere queste parole nella tua mente e godi dei molti cambiamenti positivi che potrai ottenere attraverso queste semplici lettere.

----
Tecnica LET
Lento.
Esercizio.
Tavola.
ALFABETO
(modificazione di una metafora di Erickson)
Tu sai che da piccolo hai imparato tante cose, una tra queste è l’alfabeto. Come sembravano difficili le lettere...
Oggi voglio chiederti di dire la lettera L. È facile.
La lettera L, che sembrava difficile, è ora facile, come il mangiare Lentamente. Ripeti la lettera L. 



POTERE DEI SUONI E DEI SIMBOLI: PROIETTARE LA POTENZA ANALOGICA A UNA PARTE DEL CORPO
Esempi classici sono: 
Mano – Forza.
Cuore - Apertura agli altri.
I vari chakra.
ESEMPIO 1 - La mano (qui per il fumo ma utilizzabile anche per il peso)
La mano, concentrati sulla mano. Percepisci una sensazione all’interno.
Ora questa sensazione diventa più forte e tu dici la parola “SÌ” fortemente.
- SÌ.
Ora questa sensazione diviene più forte e diviene una sensazione di POTERE, e dici SÌ fortemente.
- SÌ.
Ora questa sensazione diviene ancora più forte e diventa una sensazione di potere totale. Di’ ancora una volta SÌ
- SÌ.
Ora, mentre sai che hai il potere di essere libero dalla schiavitù del fumo/del cibo per sempre, continua a dire la parola SÌ fortemente, finché non sei sicuro che l’abitudine del fumo/del cibo è scomparsa per sempre.
- SÌ SÌ SÌ SÌ.



TECNICHE AGGIUNTIVE VARIE (e altro)
- Se io do il 100%, sei disponibile a dare il 100%?
- I tre possibili esiti (coprire ogni possibilità di risposta).
- Regressione per momenti.
Dopo l’ipnosi:
 Riporta alla mente un momento di quando eri bambino.
 Ora un altro momento.
 Ora il momento di X.
- Diritto alla pausa: molta gente prende una pausa e assume qualcosa: una sigaretta, un caffè, un dolce. Abbiamo diritto di fare una pausa e di non fare niente? D'ora in poi ti rendi conto che puoi fare una pausa reale, senza associarla con...
- cancellare i 5 numeri sulla spiaggia: a poco a poco l’acqua aiuta. 5, un po' di fatica, 4 di meno ecc.
- come dimostrare che il subconscio è più rapido: dimmi l’alfabeto. Ora dimmi l’alfabeto, una sillaba sì e una no. Vedi com’è più veloce il subconscio?
- Chiedere quattro volte: il bambino che viene la prima volta, poi la seconda, poi la terza, diventa sempre più furbo nel chiedere. Infine rinuncia. Nella stessa maniera funziona la nostra mente. 

INDICE
Prefazione   	3
 	7

Introduzione	7
Il controllo del nostro peso	7
 Le Diete e i frequenti insuccessi	9
Controllare il nostro peso 
senza una dieta specifica si può?	11
Agire sulla mente	12
Iniziare	17
LA SENSAZIONE SUBCONSCIA	20
UN SOGNO CHE DIVENTA UNA REALTÀ	23
DALLE IMMAGINI IMMOBILI ALLE IMMAGINI IN MOVIMENTO	24
RISULTATO AGGIUNTIVO DELL’IMMAGINAZIONE MENTALE 	26
LA VOSTRA “NUOVA IMMAGINE” E IL CIBO	27
IL POTERE DELL’IMMAGINAZIONE	31
USARE LE SUGGESTIONI POSTIPNOTICHE	33
UN METODO DI SUGGESTIONI VERBALI	38
SCOPRITE I VOSTRI “CAMPANELLI”	43
UN ESEMPIO DI COME CAMBIARE UNA RISPOSTA CONDIZIONATA	51
MISURARE IL VOSTRO SUCCESSO	54
MANTENERE UN DIARIO DEL CIBO	57
IMPARARE DAGLI ERRORI	59
UN ESEMPIO DELLA TECNICA DEL CONTROLLO	62
COME PREVENIRE UNA RICADUTA	64
 SCHEMA “FAI DA TE”	64
SOMMARIO DELLA TECNICA	66
UTILIZZO DEL PENSIERO POSITIVO	70
TECNICHE SPECIFICHE PER IL CONTROLLO DEL PESO




Metodi specifici ipnotici (da rivedere)	85
L’utilizzo della parola “rifiuto”	85
Controllare - metodo 1	89
Controllare - metodo 2	91
Dimostrazione	93
Il metodo del “quaderno”	113
Il metodo della previsualizzazione	114
Come agire con le persone che  devono sempre finire tutto	115
VISUALIZZAZIONI GUIDATE	116
Metodo 1 – Base	116
METODO 2 – Snelli e in Forma	129
Alcune metafore utili	147
OPERARE A LIVELLO CENTRALE	148
OPERARE A LIVELLO SPIRITUALE	148
IDEE E CONCETTI	152
OPERARE A LIVELLO EMOZIONALE	154
TECNICHE SIMBOLICHE	159
POTERE DEI SIMBOLI: TECNICA 1	160
POTERE DEI SIMBOLI: TECNICA 2	161
POTERE DEI SIMBOLI: TECNICA 3	163
POTERE DEI SUONI E DEI SIMBOLI: PROIETTARE LA POTENZA ANALOGICA A UNA PARTE DEL CORPO	167
TECNICHE AGGIUNTIVE VARIE (e altro)	170










Gli Autori: 

Laura Gaiero è Life e Sport Coach e Master Practitioner di PNL e fa parte del Team della Dancan Srl, società di formazione e coaching con sede a Rivoli (TO) in Partnership con la ISI-CNV di Nizza (FR) del dottor Marco Paret per la distribuzione bidirezionale del materiale formativo e dei corsi svolti nelle sedi di Torino, Milano, Roma, Rimini e Nizza (FR).
Attualmente Laura Gaiero si occupa del “Controllo del Peso” nuovissimo format specifico che dedica la massima attenzione ai processi mentali dei corsisti con l’obiettivo di ristrutturare a fondo la mente e le rispettive abitudini alimentari degli individui. Il format utilizza molte tecniche di PNL e PNL New Code con il fine d’insegnare nuovi processi per facilitare i comportamenti desiderati.
Laura Gaiero condivide inoltre molte iniziative e progetti della Dancan Srl essendo assistente di Danilo Cannella, direttore didattico e socio fondatore della Dancan Srl, Trainer e Coach in PNL, PNL3 e Coach in PNL New Code.
La Dancan Srl si occupa inoltre di formazione e coaching aziendale e sportivo, è artefice di nuovissimi format tra cui il “Business Excellence” per il potenziamento dei manager e delle loro d’imprese, con contenuti particolari ed efficacissimi che hanno origine dalle più lontane scuole di pensiero alle più recenti tecniche di PNL, PNL3 e PNL New Code.
I formatori e coach della Dancan Srl si occupano costantemente dello studio di nuovi progetti aziendali, sportivi e personali, inoltre alcuni di loro erogano corsi di formazione alle imprese tramite Fondi paritetici interprofessionali in collaborazione con le agenzie accreditate sul territorio nazionale.
Per informazioni e contatti: 
info@dancan.it  -  www.dancan.it 
-------------------------------------------------------------------

Marco Paret è …………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………..




COME CONTATTARCI
Se volete contattarci potete chiamarci al numero:

0039-348-2213449

Oppure visitare il nostro sito web www.neurolinguistic.com

La nostra scuola propone tutti i tipi possibili di training di vendita: da training individuali a training aziendali per più persone.













