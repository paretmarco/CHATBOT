Le Leggi per comunicare con il proprio inconscio.
1. A cosa serve.
Parlare col proprio inconscio significa parlare con un nostro noi stessi più profondo e globale. E' “un'idea nata da noi e che influisce su di noi”. Sicuramente si possono trovare anche altri termini scientifici utilizzabili al posto, ma questo manuale vuole essere pratico e rivolgersi a persone che vogliono conoscere delle maniere semplici di operare con la propria mente per ottenere dei risultati (motivarsi, raggiungere dei risultati specifici).
Nella semplicità vi è grande potere. Nei fatti troviamo che ci sono persone in grado di ottenere specifici risultati nella vita, sfruttando al meglio i propri potenziali, e persone che negli stessi ambiti non riescono a raggiungere gli stessi risultati.
Qualcuno parla di "inclinazione", che è sicuramente vero, ma, al di là dell'inclinazione, è possibile guidare la nostra mente, nel rispetto della propria inclinazione, a raggiungere qualsiasi risultato.
Per raggiungere “qualsiasi risultato” l'impegno non deve essere esclusivamente conscio, in quanto ne risulterebbe uno “sforzo” della personalità, bensì avvenire nel rispetto della mente inconscia. In altre parole deve avvenire secondo le linee naturali di sviluppo della persona alle quali la mente inconscia aderisce. Possiamo pensare che nel momento in cui accediamo alla mente inconscia abbiamo teoricamente a disposizione TUTTE LE RISORSE. La mente conscia è infatti Lineare, e di capacità limitata. Normalmente essa ragiona logicamente all'interno di una sola mappa e crea rappresentazioni mentali sensoriali. La mente inconscia al confronto ha una possibilità molto più vasta: può contenere più mappe in contemporanea ed è capace di creare connessioni potenti. Permette il ragionamento quantico, ovverosia su più livelli in contemporanea grazie alla non rappresentazione sensoriale dei ragionamenti. Questo ragionamento, per essere efficace, avviene quindi nella sua parte centrale in maniera completamente inconscia e deve essere attivato in una particolare maniera. E' quello quindi che si intende quando si usano i termini “proporre un'idea accetta alla mente inconscia”.
Il fenomeno col quale viene adottata una “idea accetta alla mente inconscia” è molto più frequente di quanto si pensi.
Il fenomeno può essere sia volontario che involontario. Quando per es. voglio alzarmi alle 6 per prendere il treno, la sera prima do a me stesso l'idea di svegliarmi in tempo, questo è l'esempio di un'idea che entra e viene messa in atto dal mio inconscio in maniera volontaria.
Ma il tutto può avvenire in maniera non volontaria, subliminale. In treno, un compagno di viaggio guarda l'orologio, o sbadiglia, e io automaticamente faccio le identiche azioni. A teatro (o al cinema) una persona tossisce ed un'altra contemporaneamente tossisce. Oppure ancora: un conoscente mi stringe la mano nel congedarsi, e poco dopo, ricordandomi che è malato ed ha detto di avere l'influenza, mi viene il sospetto che quel contatto abbia potuto contagiarmi, e quel sospetto mi dà un reale senso di malessere. Similmente, dopo un pasto al ristorante dove ho mangiato dei funghi, leggo sul giornale di un caso di avvelenamento, ed incomincio a pormi dei dubbi sulla mia salute, mi sento un po' più debole.  Ecco degli esempi di idea assorbita dall'inconscio in maniera involontaria. In questo caso si tratta di una serie di idee suscitate incoscientemente da una influenza esteriore, o da un pensiero o da una sensazione reale o immaginaria. In questo campo rientrano molte cosiddette “impressioni subliminali” che agiscono SOTTO la soglia della coscienza.
Infine vi è una terza specie di azione sull'inconscio che definiremo con un termine antico involontaria - volontaria. Ne è un esempio quello che viene anche chiamato “effetto placebo”.  Esempio: un medico prescrive un rimedio contro l'insonnia e raccomanda di prenderne una dose ogni due ore. I pensieri del malato, ogni volta che prende la medicina, si avviano involontariamente su questa direzione: “Prendo questo rimedio per calmare i miei nervi e poter dormire profondamente questa notte”. Siamo dunque in presenza di un'idea volontaria data con convinzione che agisce successivamente inconsciamente. E' un modo di comunicare che consigliamo ai medici quando vogliono moltiplicare l'effetto di qualcosa che prescrivono. In pratica è importante per il medico dire con sicurezza lo SCOPO che vi è dietro un determinato preparato. Avendo impresso nello spirito del paziente l'idea che un'azione prescritta (medicina da prendere, esercizi di cultura fisica, operazioni varie da compiere) provocherà un notevole beneficio, ad ogni azione compiuta lo spirito del paziente viene impressionato da questa idea in un modo che possiamo quindi chiamare “volontario - involontario”. In pratica l’inconscio crea degli effetti basandosi sull’idea accettata e vivificata.
E' importante saper ben distinguere queste tre modi di proporre un'idea alla mente inconscia. La maggior parte del nostro studio sarà comunque riservato alla maniera volontaria.
L'azione diretta sull'inconscio è molto potente ed è nel tempo stesso il peggior nemico (se non la si conosce) e il migliore alleato (se la si conosce) che si possa trovare.

