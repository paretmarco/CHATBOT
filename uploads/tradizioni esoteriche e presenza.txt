Dr. Marco Paret

	
TRADIZIONI ESOTERICHE E VIA DELLA PRESENZA

Alchimia
Arte Regia
Cavalleria Templare



ISBN13  978-99931-5-004-6
© 2007 – NLP International Ltd
Prefazione
Vi è un aspetto comune in tutte le tradizioni esoteriche. Questo punto comune è lo stadio terminale, che corrisponde alla riscoperta del momento presente, l’unico che veramente esiste.
Questo breve volumetto analizza dapprima la tradizione alchemica, poi la tradizione massonica ed infine la tradizione cavalleresca indicando il loro significato per un praticante che le vuole comprendere nel loro significato originale.
L’arte Regia
STRUMENTI DELL’ARTE REGIA E PRESENZA
La Massoneria può essere vista come una antica scuola di presenza il cui fine è arrivare ad un risveglio dell’uomo. Ogni simbolo di tale scuola può rimandare alla presenza.
Il simbolo è anche la maniera di esprimere un concetto mentre siamo in stato di presenza. Essere in presenza significa che tutto è presente nell’ora.
La presenza è l'alfa e l'omega della massoneria, che, come antica scuola iniziatica, rappresenta il coagulo di varie tradizioni (Massoneria originale, Rosacroce ed altre ancora, tutte comunque legate all’unica tradizione millenaria).
Nella sua tradizione attuale ha tuttavia a volte dimenticato il proprio significato originale.
Con questo scritto cerchiamo di recuperarne il significato nascosto, indicando una via di interpretazione che faccia sì che ogni elemento simbolico (strumento) sia elemento che ricordi la presenza. 
Nelle note abbiamo inoltre inserito inoltre dei riferimenti ad un’opera di Lullo legata alla mistica cristiana1 per mostrare le similitudini anche con questo approccio; anche la tradizione cristiana può essere infatti considerata una scuola misterica che ha perso (o non più insegnato) le radici della presenza.
I momenti massonici
La presenza opera ad un triplice livello:
1) E’ la centralizzazione che dissolve e stacca dall'individualità centrale emozioni, pensieri e tutti gli elementi che in realtà tengono legati all’orizzontalità (cosiddetto “Vetriolo Filosofico” 2)
2) opera e purifica i sensi. Il senso della parola "purificare" è connesso al "rendere puri" e non legati alla concettualizzazione ed all'orizzontalità.3
3) rappresenta la base attorno alla quale reintegrare le facoltà dell'uomo fino a costruire quello che possiamo chiamare rinasci mentalmente “homo totus”, che reintegra in sé tutte le sue qualità.
Osserviamo sequenzialmente i momenti massonici come momenti di presenza ( e di stimolo alla presenza )  partendo dalla base del cammino massonico, il gabinetto di riflessione.
IL GABINETTO DI RIFLESSIONE (VITRIOL)
Essere presenti significa disidentificarsi dalle apparenze, non confondersi con esse. 
Staccandosi da esse, la persona si concentra su di sé, inteso come il proprio centro. La base è essere capaci di non dimenticarsi di sé. Questo richiede un “lavoro su di sè”. La ragione per la quale noi non ci rendiamo conto della nostra essenza e del nostro aspetto interno spirituale è che la nostra attenzione è presa dagli aspetti esterni. Ci facciamo “mangiare” dalla realtà e dagli avvenimenti. Ecco perché è indispensabile iniziare con una separazione da questi.
Il primo simbolo  in cui si imbatte il profano che deve essere iniziato, è il gabinetto di riflessione: una stanza scarna nella quale l’iniziato riflette sulla scelta che si va a fare, meditando sulla vita passata e futura.
La discesa nel nero è l'abbandono delle apparenze. La maggior parte delle persone si identifica con il proprio ruolo nella società e con quello che ha o fa.
Noi non siamo quello che pensiamo di essere. La realtà spirituale dell'uomo non è costituita dal suo lavoro, dalla sua posizione sociale o dal suo ruolo.
Nel nero non esiste più niente e rappresenta un momento di gestazione.
Praticare la via della presenza significa fissarsi sul proprio essere, coscienza di sé, e capacità di osservare la realtà in maniera distaccata (come dice la filosofia indiana, bisogna essere capace di guardare la realtà “come in un film”).
L’elemento base che impedisce essenzialmente all’uomo di essere presente è la paura.
La paura nasce dal non essere presenti, e fissarsi su immagini passate e future come per colmare un vuoto. Ci concentriamo su obiettivi materiali da raggiungere, problemi da risolvere cui diamo molto spesso più importanza che a noi stessi e che sono causa delle nostre ansie ed angosce.
La paura funge da collante tra noi e queste realtà illusorie. Superare le paure è quindi prerequisito per concentrarsi sull’ora. Il gabinetto di riflessione è un momento nel quale siamo isolati e non più collegati con la nostra realtà che ci costruisce il divenire temporale.
Il confronto diretto con le proprie paure è rappresentabile anche come una "discesa negli inferi".
Negli inferi (ad esempio di Dante) troviamo persone che danno più importanza ai propri vizi ed ai propri desideri materiali che alla natura dell’uomo, mentre il primo girone, quello degli ignavi, mostra persone che non hanno mai effettivamente ricercato di uscire dalla propria meccanicità di vita.
La vita tende a portarci attraverso gli elementi a coinvolgerci fino al punto di perdere l’attenzione a noi stessi, a dimenticarci di noi. Dobbiamo imparare a “ricordarci di noi” in ogni circostanza.
Sotto tale aspetto la prova del gabinetto si collega anche alle prove che seguono nell’iniziazione e rappresenta la “prova della terra”, mentre nell’iniziazione viene appunto eseguita la prova dell’aria,dell’acqua e del fuoco (ed il grado di apprendista è dominato dal numero tre). 
Ogni prova della vita richiede presenza. Il senso di “prova” è di “difficoltà”.
Ogni prova può indurre una modificazione dell'animo, ma vi deve essere qualcosa che rimane eternamente presente al di là che la persona affronti la terra, l'acqua, l'aria oppure il fuoco.
L'uomo deve essere in grado di "guardare sè stesso" come da dietro di sé e rendersi conto che le modificazioni non sono subite da lui, ma dalla sua parte esteriore. Questo è quello che permette di rimanere impassibili. E’ fondamentale mantenere Presenza. La prova più grande è mantenere infatti la presenza di fronte alle difficoltà.
Il nero è anche la morte, e classicamente la pura più grande è quella della morte, anestesizzata nella nostra società. In tale momento l'uomo deve essere assolutamente presente.
La società profana manca di presenza, in quanto si nasconde dalle realtà.
La presenza è essenziale per questo momento.
Nel gabinetto abbiamo una prima morte, quella delle apparenze, mentre più avanti, al terzo grado vi è un’altra morte, quella dell’io fisico.
Tradizioni orientali:  In varie tradizioni, come ad esempio lo Dzogchen, vi è un momento in cui la persona viene messa in un antro od una caverna oscura, in certi casi per mesi, a dover affrontare i propri fantasmi e le proprie paure, che in realtà sono ingenerati da lui stesso e dalla sua mente.
L’iniziato, nel buio totale, tende a prendere per realtà le proprie immaginazioni e diventa incapace di distinguere il sogno dal momento non di sogno. Mantenere consapevolezza nell’ora è essenziale per non farsi catturare dalle proprie immaginazioni. Questo è il primo passo per l’acquisizione della dote della presenza costante. Vi è una sola via per rendersi conto che le immagini che appaiono nel buio  solo  una pura immaginazione ed è essere presenti a sé stessi.
Il gabinetto è chiamato “gabinetto di riflessione”
La parola “riflessione può essere intesa sia nel suoi significato  etimologico, cioè dal latino  re- flectere cioè piegarsi interiormente, alla ricerca di noi stessi e della parte più interiore di noi. Nel vangelo vi è scritto che chi si abbassa sarà innalzato e chi si alza sarà abbassato.
Anche Lao Tse nel Tao Te King si esprime con termini simili.
Riflettere significa quindi abbassarsi.
Troppo spesso l’uomo guarda la realtà come vorrebbe che essa fosse invece di guardarla come essa è. Il mondo attuale è pieno di idee di questo genere, che tendono a portare nell’orizzontalità allontanando dalla verticalità.
La verticalità è il concetto che ci lega alla presenza, in quanto rappresenta l’uomo, il proprio sé biologico più profondo. 
Riflettere può significare anche “guardarsi allo specchio”, e non a caso vi è sia uno specchio coperto da un drappo nero, perché l’uomo non si vede in realtà come è, non si ricorda di sé.
Ricordarsi di sé è un concetto ricordato da Gurdjeff che ci aiuta ad essere presenti a noi stessi.
Esercizio taoista : Nella via del TAO vediamo anche che uno degli esercizi che aiutano a sviluppare la presenza è vedersi nello specchio ed  osservarsi lungamente.4
Il teschio ci ricorda inoltre la nostra natura di esseri mortali e con la clessidra il poco tempo che abbiamo a disposizione per condurre a termine l’Opera.
Nell’alchimia taoista cinese vi è un grande sforzo a prolungare la vita. La ragione è che lo sforzo di raggiungere l’immortalità spirituale potrebbe essere bloccato dalla morte fisica.
Mentre la tradizione cristiana vede per tutti una vita futura anche se divisa tra paradiso ed inferno, per gli antichi romani e greci non era così. Per loro solo alcuni sopravvivevano. Gli immortali erano coloro che avevano lavorato su loro stessi.
E’ importante lavorare ogni momento per raggiungere l’illuminazione, ed il tempo non è molto. 
Il simbolo della morte ricorre nel concetto del “testamento”. Il profano deve redigere un testamento spirituale ,rispondendo ai tre grandi interrogativi 
“ Cosa devi all’essere supremo? -  A te stesso? - All’umanità?
Queste tre domande rimandano a tre dimensioni: L’essere Supremo, il macrocosmo (l’umanità e cioè l’Universo) ed il microcosmo (sé stessi).
In questo primo passaggio l’adepto attraversa fisicamente una caverna che può anche simboleggiare l’utero e quindi il processo  di gestazione dal quale  sta per nascere una nuova vita .5 Per rafforzare  il concetto dell’initium, le pareti del gabinetto sono dipinte in nero. In alchimia la prima parte dell’Opera è appunto detta “Opera al Nero” o “nigredo”.
Il Gabinetto di Riflessione ha infatti significati alchemici, e l’alchimia è proprio la scienza che connette la materia allo spirito; è una via di presenza che ci arriva fin dagli egizi. 
Ed il termine “Osiride”, Osiris può essere diviso con un’etimologia inventata in OS (la luce) IR (andare) IS (la materia, al vergine nera).6
La ragione per la quale le due componenti (materiale e spirituale) sono sempre connesse in tale disciplina è che lo spirito è tutt’uno sulla materia quindi operare sulle cose è tutt’uno con l’operare sulla materia.
Spirito e materia sono due poli opposti dell’Eterno la congiunzione dei quali è uno degli obiettivi dell’Opera.
Essi sono connessi in ogni istante, ma l’uomo è cieco.
Come dice il vangelo “avete occhi per vedere ma non vedete, orecchie per ascoltare ma non ascoltate”. Infatti la realtà è UNA, e può essere conosciuta direttamente, osservando VERAMENTE la natura.
L’unità ci fa anche capire che tutto è in realtà connesso ed è la realtà della presenza.
L’Universo nella accezione latina di uni-versus, rivolto all’unità ci permette di capire che tutto nell’universo è in reciproca relazione ed in corrispondenza.
L’Universo non è altro che una proiezione esterna dell’uomo che lo percepisce. Se vede le stelle è perché ha gli occhi per percepirle, se ode i rumori è perché ha le orecchie. Poiché l’uomo è uno anche l’universo è uno e pieno di corrispondenze.
Anche gli elementi sono derivati da un’unità iniziale. Ecco perché il lavoro della presenza è anche definibile di “reintegrazione”. L’uomo si reintegra, e reintegrandosi ascende a livelli in cui le divisioni vengono trascese. Tutto può  avere e ricevere influenza da ogni altra cosa
Ciò perché la natura è un’entità vivente ,dinamica, a più livelli e valenze e tutto è correlato.
Questo è il significato dell’antica alchimia “scienza del tutto” (il motto è en to pan – nell’uno il tutto).7
Vi è un parallelo tra la visione di Anassimandro (l’apeiron che si divide in caldo e freddo, umido e secco dando poi origine agli elementi) ed il Tao si divide in Yin e Yang.
La presenza è proprio per questo “lavoro di reintegrazione”.
PARETE NORD
Il lavoro di presenza è un lavoro costante che parte da noi stessi e dall’attenzione a noi. Ed il primo passo è esplorare noi stessi. 
Sulla parete Nord dalla quale ha inizio il viaggio simbolico sono raffigurati il segno zodiacale del Cancro (D) solstizio d’estate , dipinto in azzurro, uno scheletro umano, l’ acrostico V:IT:R:I:O:L, i simboli alchemici dello zolfo (Q) e del sale  (P) ed una lampada ad olio.
VITRIOL
V:I.T.R.I.OL significa Visita Interiora Terrae Rettificandoque Invenies Occultum Lapidem , che tradotto significa “visita l’interno della terra e rettificando troverai la pietra nascosta”.”Esplora il tuo io (la terra), lavora su te stesso (rettifica) e troverai l’essenza della vita (la lapide nascosta)”.
“Supera le identificazioni e le brame che costituiscono il tuo essere (ego) esteriore e scopri all’interno di te la tua vera pietra”. 
Questo messaggio è rivolto alla ricerca interiore che l’uomo deve intraprende lungo il percorso della sua vita (proprio come dice Dante “nel mezzo del cammin di nostra Vita mi ritrovai in una selva oscura”).
Solo scendendo all’interno si può risalire. Bisognerà quindi scendere nel profondo dell’anima per conoscere anzitutto se stesso.
Questo è un lavoro di presenza a sé stessi, in quanto i vizi sono solo abitudini che ci riportano ad agire meccanicamente e a non percepire il momento presente. Sono maschere dell’ego.
Il lavoro parte dal basso.
Tornando a Dante tutte le persone che Dante ha incontrato nell’inferno erano persone che avevano dimenticato la loro natura spirituale e rappresentano le false personalità dell’uomo, dedite alla materia e non alla verticalità.
L’uomo non presente non è normalmente presente a sé stesso, ma è avvolto in una tenebra di desideri, vizi,   motivazioni subconscie che lo portano ad agire “meccanicamente” e dalle quali si deve spogliare per essere veramente sé.
Diciamo di “essere noi” ma in realtà stiamo solo rispondendo alle nostre compulsioni.
Pensiamo di desiderare delle cose, ma sono dei falsi noi stessi che guidano meccanicamente  le nostre abitudini e ci impediscono di essere presenti a noi in quanto ci portano ad agire automaticamente. I nostri “falsi sé” vengono rinforzati ogni volta che ci identifichiamo con essi.
Il compito richiede coraggio e vigilanza sulle proprie abitudini che sono semplicemente manifestazioni di questi falsi sè. Ciò spiega il perché dell’avvertimento sulla parete.
Lo scheletro raffigurato rappresenta l’uomo messo a nudo, senza alcuna difesa psicologica, cioè senza quell’ego di cui si traveste. E’ il noi stessi che è lì prima delle false identificazioni e che è ancora lì dopo che queste svaniscono, dopo la “morte” simbolica. 
Lo scheletro ricorda anche la simbologia dell’esplorazione dell’”interno della terra” perché, se la terra è l’uomo, allora lo scheletro ne è la parte più interna.
Conoscere se stessi significa essere coscienti della propria essenza.
E’ il primo cammino della presenza a sé stessi. La presenza è un cammino verticale che porta a spogliarsi dall’essere ”uomo di desiderio “ vittima delle mille illusioni del mondo che e spogliarsi della “brama” materiale che impedisce di vedere la luce in quanto tiene lo sguardo rivolto all’orizzontalità 
Più tardi si potrà divenire “uomo vero”, sviluppando il proprio principio interiore.
Così facendo è possibile trovare il tesoro che è nascosto dentro a noi, cioè il “sole” (1), (o a seconda dei punti di vista, il Maestro Interiore  o il Dio che è riposto nel cuore di ogni uomo).
I tre simboli alchemici Sale (P) , Zolfo (Q) e Mercurio (?) rappresentano assieme agli elementi le componenti dell’Opera alchemica.
L’Opera alchemica è opera di reintegrazione delle tre entità di corpo, anima e spirito.
Il luogo in cui questo può avvenire è solo il presente.
Sale  (P) e Zolfo  (Q)  sono rispettivamente simboli alchemici di materia e spirito (intendendo con questa parola il corpo e l’anima spirituale). Il sale  (P) è la percezione della nostra corporeità che deve essere sviluppata fin dal primo momento attraverso l’utilizzo dello zolfo (la consapevolezza). 
Normalmente infatti non percepiamo il corpo direttamente, bensì attraverso i nostri pensieri.
Togliere i pensieri ci riporta alla percezione diretta del corpo.
Lo zolfo (Q) contiene in sé il principio igneo (il fuoco).
L’iniziato li dovrà connettere per mezzo del Mercurio (?) che rappresenta lo spirito vitale interno inconscio dell’uomo e sarà collegato più avanti alla perpendicolare,cioè la direzione della verticalità.
Sulla parete però il mercurio non è ancora riportato poiché in questa fase è ancora dormiente e deve ancora essere risvegliato. Si dice classicamente che il mercurio è “doppio”, aereo e liquido (?), infatti può evaporare facilmente mentre allo stato normale è liquido (come nei termometri). In alchimia questo elemento è quindi associato tanto all’Aria quanto all’Acqua. La forza calorifica della coscienza (rappresentata dallo zolfo) è quello che può permettere questo passaggio (il passaggio da mercurio liquido semplice ? a mercurio aereo r ) ed è uno tra i primi passi dell’Opera che l’apprendista effettuerà successivamente.
Sulla parete è dipinta la seguente frase
SE LA TUA ANIMA HA PROVATO SPAVENTO. NON ANDARE OLTRE 
Sotto di essa troviamo il simbolo ermetico dell’acqua (?) elemento necessario per ogni gestazione. L’acqua è anche la parte emotiva dell’essere umano e lo spavento è infatti una reazione emozionale. Come abbiamo osservato precedentemente, il lavoro dell’iniziato è superare le apparenze entrando nella PRESENZA. La presenza è al di là delle paure. La persona veramente presente non può avere paura in quanto altrimenti è la parte emozionale che domina il principio solare.
L’acqua viene immediatamente dopo la terra come densità e rappresenta anche  il successivo raffinarsi dell’uomo ed un altro livello dell’Opera, un’altra delle facce della pietra.
Il Candidato è in totale solitudine non può ricevere aiuti dall’esterno perché solo attraverso il sacrificio può operare la purificazione.
La solitudine è un metodo di lavoro tradizionalmente legato all’acqua e permette di “staccare” le emozioni ed aiutare la concentrazione in sé.  
PARETE OVEST
Essere presenti significa non essere condotti dal mentale ma averne invece consapevolezza. Significa essere prima dei propri pensieri e non farsi condurre da essi. La parete OVEST ci porta a tali considerazioni. Il Candidato entra da Occidente e su questa parete si trova dipinto sulla parete il segno zodiacale della bilancia (?) (equinozio di autunno, colore giallo) e la seguente frase:
SE LA CURIOSITA’ TI HA CONDOTTO QUI ESCI
Sotto appare il simbolo ermetico dell’Aria (?). La curiosità è infatti un elemento intellettuale e mentale, classicamente connesso all’aria. Notiamo la forma passiva della frase: “se la curiosità ti ha condotto qui”. La curiosità è un prodotto dell’attività dell’uomo e non può “condurre” l’uomo. L’uomo presente sa dove è. L’uomo presente UTILIZZA l’elemento aria, cioè l’intelligenza,l’attività intellettuale e la voglia di conoscenza. Questi non devono però essere fini a sé stessi. Il riferimento negativo alla curiosità sta infatti a significare che essa non deve essere solo un mezzo per gonfiare l’ego. Nella presenza l’ego muore. La vera conoscenza alla quale  aspira il massone è  finalizzata ad edificare il tempio interiore dapprima e e quello dell’umanità successivamente.
L’equilibrio è anche un elemento essenziale connesso al simbolo dell’aria che di fatto è il punto di mezzo tra i due opposti di acqua e fuoco: infatti se gettiamo dell’acqua sul fuoco questa evapora (elemento aria). In Massoneria i due templi dell’uomo, quello interiore (dominato dalla coscienza interna – fuoco) e quello esteriore (costruito nelle “acque” del mondo), devono essere bilanciati e d equilibrati e quindi questo elemento deve anche essere fatto proprio ed integrato dal massone che deve divenire capace di equilibrare.
All’equilibrio si riferiscono quindi tanto La Bilancia (?) che l’Equinozio, la cui etimologia è aequa nox,cioè la notte è uguale al giorno,avendo entrambi la stessa durata.
PARETE SUD
Essere presenti a sé significa anche avere non farsi immischiare ed identificare dalle cose umane (la terra).
Sulla paret Sud troviamo il segno zodiacale del Capricorno J (solstizio d’inverno, colore verde) una falce che fa riferimento a Saturno, il Signore del Tempo, ed una clessidra. C’è anche uno specchio a finestra oppure coperto da  una tendina (quando coperto significa che l’uomo non può vedere quello che realmente è). Sulla parete in alto c’è il simbolo ermetico della Terra (?).
Sul lato sinistro la frase:
SE TIENI ALLE DISTINZIONI UMANE, VATTENE ?
Noi distinguiamo spesso in base ad elementi materiali (ecco perché la terra ??elemento materiale). Le distinzioni e le discriminazioni fondate su motivi di censo, religiosi o razziali sono un elemento che non deve essere presente in una istituzione che è universale.
Una persona veramente presente vede nell’altro solo l’uomo. Vi è chi aspira soltanto ad adonarsi di gioielli pensando di essere più importante di chi non ne possiede. Tutto ciò denota mancanza di presenza ed infantilismo morale.
IL TAVOLO
In sé stesso il lavoro di presenza è essenziale. Il tavolo è il punto centrale e raccoglie vari simboli.
Sul tavolo sono stati messi:
un calamaio di cristallo con inchiostro nero ed una penna d’oca,
un candelabro, 
tre ciotole di creta o di legno, contenti ciascuna sale sabbia zolfo, 
una brocca d’acqua, un tozzo di pane raffermo, un teschio ed ossa umane incrociate. 
Il tavolino appoggiato alla parete, è rettangolare dipinto di nero,alto 72 cm, il candelabro è alto 22 cm. Sono quasi tutti simboli della manifestazione temporale. In particolare i 22 cm del candelabro rimandano alle 22 lettere dell’alfabeto ebraico.
La clessidra e le ossa
L'uomo che non vede la luce ricerca nell'orizzontalità la verticalità. In altre parole dirige la sua brama, invece che verso il miglioramento di sè, verso l'acquisizione di cose od emozioni. E' un processo basato sulla paura e sul non vedere sè stessi. Infatti si basa su affermazioni. Se non ho questo sono ... Se non ottengo questo sono ...Di fronte alle ossa vi è la comprensione di cosa è veramente l'uomo, mentre la clessidra ci ricorda che il tempo è poco.
La clessidra rammenta l’evanescenza della vita umana, soggetta alla Morte, simboleggiata dalla falce. 
Il teschio è anche simbolo delle parti più elevate del corpo umano,dove ogni operazione alchemica spiega i suoi effetti. 
Vicino troviamo incrociate le ossa del femore che per contro è la parte bassa del corpo, (presso gli antichi Egizi,era la sede del Ka , elemento essenziale di ogni essere vivente cioè la forza vitale).
Questa è un’allusione allo scopo del lavoro della presenza: unificare cielo e terra e fare questo prima della fine della vita.
Il simbolo è anche di far morire il “vecchio uomo”, e cioè spogliarsi della personalità passata, la quale non era che illusoria e impropria, poiché solo così potrà accedere a dei mondi superiori di pensiero.
Viene alla mente la frase di Dante “lasciate ogni speranza voi che entrate”, che vuol dire che quando si entra nelle viscere della terra ( e il gabinetto di riflessione è immaginato nella terra profonda ) per “rettificare” la propria vita come fa lui guidato da Virgilio, e togliere le scorie (rappresentate nell’inferno dai gironi) bisogna essere pronti ad abbandonare tutto. Solo così l’anima si può pulire e può essere vero il “poscia uscimmo a riveder le stelle”.
La presenza è un lavoro di pulizia.
Lo specchio
Lo specchio allude al nostro io interiore. E’coperto da una tendina o da un battente, che solo scostato può permettere di vedere la propria vera immagine riflessa. In tutto questo vi è un profondo significato esoterico: il peggior nemico dell’uomo è spesso egli stesso, il suo ego. Lo specchio è comunque anche un supporto che può essere utilizzato per sviluppare presenza attraverso il confronto con l’immagine di sé stesso. Nella via del TAO lo specchio è utilizzato per accrescere la presenza a sé stessi.
Altri elementi
L’inchiostro e la penna d’oca rimandano al mondo vegetale e animale.
La sabbia esalta l’ambiente sterile, quasi a proteggere il candidato dalle influenze esterne. Inoltre la sabbia asciutta si riferisce chiaramente ad “asciugare la terra”, in quanto la presenza domanda di asciugare l’acqua (le passioni). Si parla come prima operazione di una “calcinazione”.
Sale e Zolfo come abbiamo già detto,sono simboli di materia e anima spirituale e sono classici simboli alchemici.
Vi è un chiaro richiamo alla semplicità ,come possiamo vedere dal pane e dal quadro dove è raffigurato il Folle . Esso sta intraprendendo un viaggio e porta con se un piccola bisaccia che sta a rappresentare l’essenziale. 
La persona veramente presente non si preoccupa del giudizio umano e conduce il suo percorso in base al suo fine spirituale.
Il folle è anche la prma carta dei tarocchi che anche loro rappresentano un percorso. Un cane lo attacca spronandolo ad andare avanrti. Ai suoi piedi si intravede un germoglio che allude alle ricchezze spirituali che gli saranno concesse, se persevera nel percorso di crescita e cambiamento. La presenza è infatti qualcosa che va coltivato, attraverso un impegno costante.

Il pane e l’acqua
Pane e acqua sono il cibo più semplice per chiunque. Il lavoro porta naturalmente a concentrare l’alimentazione e così come ci si può svegliare dalla fascinazione delle cose ci si può svegliare dalla fascinazione eccessiva per i vari tipi di cibo.
Nel gabinetto di riflessione troviamo infatti riuniti gli elementi che poi saranno anche sviluppati interiormente dopo l’iniziazione anche dall’apprendista: solitudine, silenzio, digiuno e nel contempo essere vigilanti.
Il pane è anche simbolo di trasmutazione ottenuta con il lavoro: “in verità vi dico: se il chicco di grano caduto in terra non muore, rimane solo; se invece muore produce molto frutto. Il pane è  simbolo della grande opera che deve essere fatta  dal candidato già prima di essere iniziato e soprattutto dopo per sottomettere le sue passioni –acqua- e sublimarle ai piani più elevati dell’essere.8
PARETE EST
Noi siamo sempre presenti, ed un barlume di consapevolezza è presente fin dall’inizio.
Sulla parete Est troviamo il segno zodiacale  dell’Ariete (?) (Equinozio di primavera, colore rosso) un gallo che canta e le frasi: 
SE PERSISTI SARAI PURIFICATO DAGLI ELEMENTI,VERRAI FUORI DALL’ABISSO DELLE TENEBRE,VEDRAI LA LUCE.
Sotto il gallo,in un drappo:
VIGILANZA E PERSEVERANZA
?
In basso , il simbolo ermetico del fuoco (?).
Esaminiamo le due frasi.
PURIFICAZIONE DAGLI ELEMENTI - PRESENZA ED ANDROCHIMICA
La presenza è una reintegrazione e riequilibrio che parte dagli “elementi”. 
A livello di Gabinetto di Riflessione l’attenzione è per eliminare gli squilibri più ampi che creano nell’uomo non iniziato dei temperamenti molto differenti sui quali poi l’ego prende forza.
L’uomo presente diventa padrone del suo temperamento. Il suo comportamento si adatta alle circostanze.
Secondo gli alchimisti, i quattro elementi dalla cui combinazione derivano tutti gli altri, sono Acqua Aria Fuoco Terra, ai quali corrispondono i quattro temperamenti: Linfatico (freddo-umido Acqua ?), Sanguigno (caldo-umido Aria ?), Bilioso (caldo-secco Fuoco ?), Malinconico (secco-freddo Terra ?) (secondo la corrispondenza citata da Richard Ambelain ).
Ogni uomo è un miscuglio di tali elementi e questo costituisce la sua caratteristica naturale.
L’antica medicina era basata su una riequilibrazione di questi.
Poiché questi elementi erano derivati dall’uno è riportando l’equilibrio che l’uomo può essere sanato.
Infatti, nell’uomo ancora in corso di evoluzione, alcuni elementi sono presenti in misura maggiore di altri.
E’ l’ego la base del mantenimento costante di una maggiore o minore quantità di un elemento.
Chiamiamo ego la costruzione mentale soggettiva (io) che ci facciamo riducendo le nostre percezioni sensoriali e modificando la nostra percezione della realtà in maniera fissa e costante.
L’ego è fatto di paure.
Tecnicamente, quando desideriamo difenderci, acutizziamo il senso più legato alla situazione ed entriamo in “visione tunnel”.
Se siamo sempre in difesa, vediamo quindi sempre il mondo con una visione tunnel, come se avessimo un cannocchiale davanti agli occhi che ci permette di vedere certi aspetti, ma al contempo ci impedisce di vedere la globalità.
L’ego rappresenta perciò una riduzione della percezione globale e nasce come stato fissato dal nostro passato, dalle nostre paure e quindi da un desiderio di controllo per proteggerci.
Per esempio parlando dei difetti da togliere ,l’Aria (?) essendo correlata al mentale è possibile che chi ne ha troppa sia soggetto a lasciarsi andare a fantasie che colmano così la sua realtà e riempiono il suo ego – l’acqua (?) essendo correlata alle emozioni può essere instabile e quando presente in amniera eccessiva rappresenta la persona che si affida alle emozioni per riempire l’ego – il fuoco (?) correlato all’energia quando presente in maniera eccessiva rappresenta la persona che riempie l’ego con l’irascibilità e l’orgoglio eccessivo – la terra (?) quando presente in maniera eccessiva è la persona fredda e antivitale, che riempie la sua vita con una visione esclusivamente materiale e sensoriale.
Il percorso è nel mantenere la stabilità e lasciare andare gli aspetti negativi.
Il lavoro di presenza consiste nello sviluppare la percezione a tutti i livelli, così portando ad un riequilibrio, ed è innegabile che per molti questa prima fase ha sicuramente un carattere in parte anche terapeutico. Il percorso successivo però, si sgancia da ciò e diviene di ascesi.
Il Candidato che persevera nel cammino interiore della presenza, impara ad equilibrare gli elementi, liberandosi dei peggiori aspetti e rettificando i lati della pietra - smussa cioè la pietra grezza che diventa progressivamente cubica. Il cubo deriva dal concetto del quadrato e rappresenta la “rettificazione” di ogni faccia-elemento.
Il lavoro da condurre mira attraverso la presenza a purificare l’uomo.
Nell’alchimia cinese queste fasi di purificazione avvengono a livello del tan tien inferiore. Anche nell’alchimia occidentale  le prime tre fasi del lavoro vengono chiamate “calcinazione”, “putrefazione” e “soluzione” e vengono spesso comprese sotto il nome di “digestione” che significa che avvengono appunto nel campo del cinabro inferiore. 
Osserviamo che nel lavoro con gli elementi troviamo effettivamente traccie di queste operazioni e che certe operaioni possono essere adatte più ad une elemento che ad un altro.
Ad esempio nel lavoro con le emozioni possiamo “sciogliere” le emozioni, nel lavoro con il respiro possiamo “staccare”, concentrandoci sul respiro parti negative della personalità ed infine con la coscienza possiamo “calcinare” le abitudini negative, nel senso che prendendone coscienza, molte azioni inconscie svaniscono 
La seconda frase allude alle tenebre, alla condizione nella quale l’uomo non vede la luce perché guarda in basso alla materialità, che lo porta sempre più a fondo (abyssos significa letteralmente “senza fondo”).
Se il candidato invece guarda in verticale, ed il simbolo alchemico del fuoco (?) simboleggia Appunto un triangolo con la punta rivolta verso l’alto, verso la luce (ed il fuoco è già luce) allora seguirà il cammino di perfezionamento necessario.
PRESENZA E VIGILANZA
Vigilanza allude infine alla dote della presenza, l’attenzione che deve essere sempre vigile, mentre la perseveranza allude alla necessità di mantenere tale atteggiamento in ogni momento della vita.  
SENSO DEL SACRO ED ATTENZIONE ALL’ISTANTE PRESENTE
Un aspetto legato alla presenza è anche il concetto di “sacro” che circonda i rituali. Di fatto la vita è sacra ed ogni suo momento.
Il senso del sacro è un momento di intensa attenzione all’ora ed all’aspetto energetico delle cose. Sacro significa anche “connesso”. Vivere il presente ci permette di superare la “generalizzazione mentale” che riempie la nostra vita.
Noi creiamo l'illusione che cose ed eventi siano simili ed ipergeneralizziamo. Un famoso detto zen dice "non mettiamo mai due volte il piede nello stesso fiume..."
Il senso del sacro si riferisce anche a questo e ci permette di superare questa generalizzazione. Se una cosa è sacra, ogni momento è importante. L'attenzione sacrale è un'attenzione all'ORA ed allo spirito nella materia.
PRESENZA ED INIZIAZIONE
L’iniziazione rappresenta un momento complementare al passaggio nel gabinetto di riflessione. Vi sono una serie di stimolazioni intense, attraverso le quali il candidato deve mantenere presenza e comincia così a stabilizzare questo stato. Il rituale del primo grado di apprendista completa con le prove dell'acqua, dell'aria e del fuoco la prova già iniziata con il gabinetto di riflessione che è la vera e propria prova della terra.
Analizziamo ora gli strumenti dell’Arte nei vari Gradi sotto la luce della presenza
PRESENZA E STRUMENTI DELL’APPRENDISTA
Presenza ed Elementi Base (fuoco ??- aria ??- terra ? -acqua ?)
Essere presenti significa essere “nella realtà”. Il primo passaggio della presenza, dopo aver iniziato a staccarsi dalle apparenze è “entrare negli elementi”, “essere presenti al reale” o anche “conoscere” gli elementi.
Nella Massoneria gli strumenti di base sono legati alla presa di contatto con gli elementi di base (leva-fuoco ??- scalpello-aria ??- grembiule-terra ? - maglietto-acqua ?).
Sentire gli elementi significa sentire il calore del corpo (fuoco), l’aria che si respira (aria), la pesantezza del corpo (acqua), le ossa (terra)
Agli elementi corrispondono anche delle qualità che vengono sviluppate:
alla terra ? il silenzio - Il silenzio ci aiuta ad interrompere il mentale. La dimensione della parola infatti crea entità. Nel silenzio vi è solo percezione.
all’acqua ? solitudine/stoppare le attività abituali - La solitudine aiuta a mantenere distacco emozionale e concentrazione in sé stessi.
all’aria ??l’equilibrio e la concentrazione degli alimenti (digiuno) - Il digiuno concentra sul corpo
al fuoco ??la vigilanza e la veglia - La veglia e la vigilanza estende l’attenzione
L’addestramento dell’Apprendista è il lavoro sulla pietra grezza, ossia un lavoro di sgrossatura, di eliminazione delle scorie più vistose e grossolane.
I lati della pietra sono quattro, perché quattro sono gli elementi.
çè
Il concetto è “rettificare i livelli” continuando il lavoro iniziato precedentemente.
I livelli si riferiscono al pensiero, alla fisicità, all’emozionalità ed alla biologia, ossia ai livelli della percezione sensoriale, dei desideri, delle emozioni e della fisicità coi quali noi ci iperidentifichiamo perdendo la nostra presenza.
L’equilibrio degli elementi è la fase iniziale dell’Opera ed inizia nella percezione esterna.
Esercizio: La tecnica dello STOP simboleggia adeguatamente tale atteggiamento: ad un segno di stop! Il mentale si arresta: l’immagine batte, il suono arriva alle orecchie, vi è attenzione alle sensazioni interne e silenzio interiore. 
Nella tradizione orientale l’esercizio sopra viene anche paragonato a vedere il mondo con la mente di chi non sa cosa è e lo vede la prima volta. Questo aiuta a creare equilibrio.
Anche nell’alchimia interna taoista vi è una prima fase nella quale i vari elementi vengono raccolti nel campo di cinabro inferiore a formare una “perla”. 
Esaminiamo ora dal punto di vista della presenza gli strumenti dell’apprendista
I simboli massonici sono:
Grembiule Ñ – Scalpello – Martello – Leva
Ñ
GREMBIULE  - PRESENZA E SILENZIO DEL MENTALE.
(Elemento Terra ?)
Uno dei nemici della presenza e consapevolezza è il “dialogo interiore” che ci porta a vivere nei nostri pensieri invece che nell’ora. Il mentale, cioè  “il dialogo interiore continuo” ci “ruba” l’attenzione alla realtà. 
Il “chiamare” le cose con delle parole le “crea” come oggetti distinti.
E’ il dialogo mentale che mantiene vivo il nostro attaccamento alle cose ed alla “terra”. 
Questo è abitualmente derivato dall’esterno e dagli influssi dell’ambiente esterno.
Le parole che occupano il mentale arrivano dall’esterno, e sono solo dei condizionamenti.
Ad esempio concetti come “giusto”, “sbagliato”, le credenze, le convinzioni di una persona, esistono esclusivamente perché sono verbalizzate. 
E appena spegniamo anche solo per qualche secondo il dialogo interiore ci rendiamo conto che ciò che sta effettivamente attorno a noi ed in noi arriva con più forza e siamo più nella realtà.
Nel silenzio vi è la conoscenza. Il silenzio deve essere a tutti i livelli; è anche il “silenzio del cuore” ovverosia delle passioni.
L’iniziato tornerà a parlare solo quando passerà a compagno, dopo aver ascoltato ed imparato un nuovo linguaggio reale e basato sul simbolo.
Il simbolo appare allora il mezzo con il quale possiamo operare, in quanto reale e non evoca parole. 
Dato che la prima virtù da sviluppare è il silenzio interiore, il primo strumento dell’apprendista è il grembiule, che corrisponde alla terra (?) ed alla “virtus” della PRUDENZA nel tagliare la roccia. La prudenza  è legata al concetto di silenzio mentale.
Il silenzio inizia la mattina ed è anche coscienza della realtà (terra).
Esercizio di presenza: Nella presenza, tale dote corrisponde anche alla coscienza della voce.
A questo può corrispondere un semplice esercizio: ogni volta che aprite bocca, SIATE COSCIENTI delle parole che dite.
Senso connesso alla terra: tatto
Il senso corrispondente è il tatto. Possiamo pensare che corrisponda alla percezione diretta.
Liberi dai dialoghi interni osserviamo e sentiamo il mondo e la prima percezione che possiamo avere, anche nel buio, è quella tattile.
Questo ci riporta direttamente sulla terra ed alla percezione diretta.
Esercizio di Presenza: Nella presenza un primo passo è quindi rendersi conto delle sensazioni dirette (es. mani sul volante, sensazioni varie).
Virtù connessa: Prudenza
Il grembiule è uno strumento di prudenza in quanto protegge dalle scheggie, così come il silenzio è anche gentilezza nel nostro rapportarci alla vita e la concretezza ed alla presenza, ci porta ad organizzare le cose come conviene per raggiungere lo scopo intrapreso.9
In particolare la prudenza si applica anche nella non dispersione delle energie (compresa quella sessuale) e nel mantenimento dell’energia centrale.
GUANTI  - PRESENZA E PRUDENZA
(Elemento terra ?)
Coi guanti maneggiamo la realtà, la pietra.Lo strumento correlato possono essere i guanti che avvolgono. Guanti bianchi significa “immacolati”.

SCALPELLO - PRESENZA E RITMO.
(Elemento Aria ?)
Classicamente è legato al simbolo dell’aria  (?). Così come lo scalpello può essere uno strumento che ritma, la respirazione ritma il corpo. Lo scalpello significa la presenza a sé, il ricordarsi di sé, l’attenzione sulla pietra rappresentata da sé stessi. Lo scalpello è lo strumento che serve a colpire e portare attenzione sulla pietra.10
Il Ritmo come strumento per staccare
La coscienza del ritmo è fondamentale ed aiuta a sviluppare presenza attraverso l’attenzione.
Sperimentalmente si osserva che mantenere un certo ritmo respiratorio fisso porta ad uno staccarsi di tutta una serie di reazioni incontrollate emozionali che non sono legate alla volontà della persona ma sorgono spontaneamente (ecco l’idea dello scalpello).
Nella pratica un esercizio continuo con il respiro fa sì infatti che queste reazioni incontrollate perdano la loro energia, che viene raccolta dalla nostra attenzione al ritmo, e muoiano. 
Un risultato simile si può ottenere anche con un “mantra” continuativo.
Notiamo inoltre un effetto virtuoso in ciò: la volontà viene sviluppata dall’attenzione al ritmo e possiamo pensare che è l’effetto di scalpello più maglietto, cioè forza diretta secondo un ritmo. 
Dote connessa: Giustizia
Una respirazione equilibrata e completa può aiutarci a sviluppare equilibrio ed esattezza (giustizia)
L’antica scolastica vedeva a questo riguardo il senso della “giustizia” inteso come esattezza ed equilibrio. La coscienza di noi stessi ci può permettere di essere giusti ed equilibrati. L'equilibrio nasce dalla coscienza (aria).
Equilibrio del cibo
Un primo equilibrio è quello del cibo e l’antica scolastica vi connetteva il “digiuno”. La presenza porta a “concentrazione delle energie” e quindi anche degli alimenti.
Alchimia cinese
Il senso correlato all’aria è l’olfatto. Naso e polmoni sono strettamente correlati per l’alchimia cinese (ed anche per la fisiologia). La giustizia e la rettitudine è un concetto anche legato al “ritmo”. 
Così come l’antica scolastica vi connette la giustizia all’aria, l’alchimia cinese connette l’onestà e la rettitudine ai polmoni.
Ò
MAGLIETTO  – PRESENZA, RITMI E STOP
(Elemento Acqua ?)
Il maglietto è uno strumento che serve per ricordare degli STOP,  dei momenti dedicati alla “percezione globale”. In questi momenti ogni attaccamento all’esperienza viene rilasciato.
Questi momenti possono essere legati all’elemento acqua, che simboleggia la totalità indistinta non concettualizzata11.
Non è un caso che il venerabile utilizzi il maglietto per ricordare di “riprendere presenza all’ora”.12 
In tale momento è opportuno porre l’attenzione via dalle attività che si stanno facendo e stare nel momento.
L’acqua è legata anche al colore VERDE. Una possibile associazione è con la Natura. L’uomo ritorna alla Natura ed alla sua percezione diretta.
Senso connesso: gusto
Il senso corrispondente è il gusto. Classicamente questo è connesso alla lingua. Notiamo che nell’alchimia cinese lingua e cuore sono correlati, e l’attenzione sulla lingua connessa al cuore pacifica le emozioni.
Dote connessa: Temperanza
Nell’antica scolastica così come nella massoneria l’acqua (?) è connessa alla dote della temperanza e la virtù della solitudine, cioè dal non farsi coinvolgere in preoccupazioni mentali inutili.
“Osservare e sciogliere” le emozioni
L’esercizio pratico corrispondente può essere effettuare degli “STOP” puri dove assumiamo una posizione di percezione totale (chiamato nella via del TAO Tsin Tchen). Con lo STOP ci rendiamo conto dell’ORA. Normalmente noi “generalizziamo la realtà” e non viviamo i momenti, bensì le nostre idee rispetto a questi.
A questo proposito notiamo il seguente esercizio:
1) osservate un qualcosa
2) allo STOP portate l’attenzione via dall’oggetto, prima di ogni conoscenza dell’oggetto. L’immagine batte, sguardo aperto.
In pratica lasciamo andare pensieri ed associazioni mentali e semplicemente “lasciamo l’immagine essere”.
Il concetto si applica anche a livello delle sensazioni del corpo.
Anche l’emozionale deve tacere così come ha già fatto il visivo e l’uditivo. Dopo qualche istante di osservazione, il risultato finale è lo “sciogliere” l’emozione. Se noi osserviamo semplicemente le emozioni, senza identificarci con esse, e manteniamo presenza al corpo ed al suo calore, questa posizione ci aiuta a “sciogliere” la loro essenza nella più vasta dimensione corporea.
Non bisogna resistere all’emozione, quanto “temperarla” lasciarla entrare in una dimensione più vasta nella quale noi siamo semplicemente un osservatore. 
“Sciogliere” è un classico attributo dell’acqua. 

Il risultato dell’equilibrio degli elementi
Il risultato della presenza agli elementi è un senso di benessere. L’arrivo ad un livello di “acqua distillata” che ci apre alla fase successiva.

LEVA  - PRESENZA E CONSAPEVOLEZZA
Elemento Fuoco ?
La leva è strumento di presenza e rappresenta la consapevolezza. La leva si “infila” in mezzo per sollevare i blocchi di pietra, muoverli e girarli, così da lavorarli anche dalle altre parti.13 La leva è anche strumento di “elevazione” ed è la base dell’”ascesi” alla presenza e reintegrazione anche di livelli superiori.
Il “Calore” del Fuoco come attenzione di consapevolezza
Il calore è una delle caratteristiche del fuoco. Ed uno degli strumenti è infatti l’attenzione al calore corporeo, il “fuoco naturale” degli alchimisti che è la base dell’Opera, e che è la forma più esterna della consapevolezza di sé espressa come coscienza del corpo.
La nostra attenzione di presenza “scalda” a poco a poco il corpo.14
Il primo punto da sviluppare è infatti la “consapevolezza”15. 
Dapprima il processo di presenza può essere simboleggiato dal prendere coscienza di sé, del proprio calore corporeo. 16 Questo processo si lega anche alla volontà. Presenza a sé significa essere capaci infatti di scegliere i propri comportamenti. E infatti il fuoco (?) è anche legato alla dote della FORZA.
Esercizio Pratico: L’esercizio pratico corrispondente può essere il “prendere coscienza e consapevolezza” di una referenza corporale che opererà come “leva” per staccare le parti inutili di attenzione. Infatti, mantenendo l’attenzione costantemente su di una parte del corpo, si provoca a poco a poco un aumento della presenza ed un distacco dalle parti inutili e concettuali che prima occupavano la nostra mente. A poco a poco, mantenendo sempre un referente, passiamo all’elemento  successivo che è un “riallineamento” del corpo simboleggiato dalla “perpendicolare”.
Alchimia Taoista: Nell’alchimia taoista  vi sono varie fasi. In genere le energie vengono raccolte all’atezza dell’obelico in una “perla” che viene poi fatta girare nel corpo. Il movimento nel corpo della perla è un lavoro che si basa sulla consapevolezza.
Senso connesso al fuoco: vista
Classicamente il fuoco che produce luce è anche legato all’elemento della Vista.  
Alla vista corrisponde anche la “veglia” o “vigilanza”. L’anima cerca di non dormire, che è anche essere consapevole e non farsi chiudere da credenze e dogmi.
Esercizio di Presenza legato alla vista: L’esercizio pratico di presenza connesso può essere quello di osservare semplicemente attorno a noi. Sviluppare esclusivamente per qualche istante percezione visiva pura.
Dote connessa: Forza e Coraggio
Il fuoco e la vista sono connessi al concetto di Forza. La forza è forza interiore, il principio solare di azione che è presente nell’elemento Fuoco.
Alchimia Cinese. L’alchimia cinese connette alla vista il fegato ed a questo l’idea del CORAGGIO, che può essere considerato simile al concetto di FORZA.
PRESENZA E STRUMENTI DEL COMPAGNO
Perpendicolare – Livella - Squadra
La presenza deve essere sviluppata e diffusa.
Il rituale del compagno prevede il passaggio dalla “perpendicolare alla livella”. 
Sperimentalmente si osserva che operando e mantenendo consapevolezza del corpo in maniera costante si osserva dapprima un riequilibrarsi ed un riallinearsi (la perpendicolare) dato dall’abbandono di tensioni inutili; ed è anche una sensazione di energia.
Dopo un poco si passa ad uno stadio però ancora ulteriore. 
Continuando nel lavoro di coscienza del corpo si abbandonano anche le identificazioni inutili (che sono delle “attività” mentali, delle mentalizzazioni del corpo) con esso arrivando  ad una percezione di esso  come “non esprimibile verbalmente”. 
Il corpo è sulla terra in mezzo agli altri elementi (simboleggiata dalla livella). In altre parole la parola io perde senso e si arriva alla percezione del corpo come qualcosa che è.
I due elementi (perpendicolare e livella) possono allora unirsi nel simbolismo della squadra.
Alla squadra seguirà poi la croce: cioè la morte dell’io ed il passaggio al grado di maestro.  
Simbolicamente, gli strumenti del compagno servono a preparare i blocchi squadrati e rettificati dall’apprendista. In altre parole a rendere la nostra presenza stabile nell’ora.
Il martello e lo scalpello sono posati in basso nel quadro di loggia, e la bavetta si può abbassare.
Il lavoro preliminare è stato infatti eseguito e bisogna procedere. 
L’iniziazione dell’apprendista è allora essenzialmente filosofica e presenta uno sguardo sul senso dell’Opera affinchè cominci a capire come deve operare la costruzione.
L’elemento base è la comprensione del pentalfa, dove agli elementi si aggiunge il principio spirituale dell’uomo.
Il compagno arriva alla “Forza dell’Intelletto”17
Alchimia taoista: Nell’alchimia taoista di Mantak Chia possiamo paragonare questa fase alla “circolazione” della perla all’interno del corpo.
Tale livello18 corrisponde in tale tradizione orientale alla seconda parte della fusione dei cinque elementi nella quale si ha una presa di coscienza di una serie di canali all’interno del corpo e dell’energia che scorre in esso, sia all’inizio di una fase successiva. Tale livello corrisponde sia a capire l’energia e muoverla, sia ad acquisire una sempre maggiore coscienza di una realtà più sottile all’interno di noi. 
Alchimia Taoista: Anche nell’alchimia taoista vi sono dapprima dei percorsi verticali lungo i quali viene condotta la “perla” (i tragitti di spinta) e poi in tutto il corpo aumentandone così la consapevolezza (percorso dei vari meridiani).


Á
PERPENDICOLARE O FILO A PIOMBO - PRESENZA ED IO BIOLOGICO
(Il mercurio 3)
La perpendicolare (il filo a piombo) ci riportano alla presenza ai diversi livelli del nostro io biologico. L’uomo è verticale così come la perpendicolare è verticale. 
Esercizio pratico: Praticando la presenza a sé stessi, sperimentalmente si osserva come portare l'attenzione sul corpo e soprattutto all'altezza delle orecchie (il senso dell'equilibrio) porta a poco a poco il corpo ad allinearsi spontaneamente.
L’allineamento alla verticale è sia fisico, ed infatti la perpendicolare si unisce alla livella per formare la croce, sia energetico. 
A questo punto vi è anche la scoperta dell'animalità interiore e della forza di vita. Sperimentare la verticale significa anche l'accesso ad una parte interiore che per molti è inconscia e che è un io vegetativo che a poco a poco si risveglia come io animale, che sa cosa è meglio per la persona. Abbiamo verificato sperimentalmente come il magnetismo animale è strettamente legato con tale tipo di verticalità.
Così facendo connette cielo e terra che sono anche i simboli di spirito e materia. La presenza è una reintegrazione tra spirito e materia che solo può avvenire nell’ora. Uno dei livelli della presenza è quello dell’io biologico/animale. Utilizziamo questi termini in quanto anche gli antichi alchimisti avevano osservato come il “mercurio” (3) che corrisponde a questo livello poteva essere doppio se non triplo, ed avere natura sia minerale (energia “argento vivo”) che vegetativa (biologica) e aerea (che potremmo paragonare al livello animale). La realizzazione della nostra essenza biologica è la coscienza del nostro essere fisico che si espande dalla testa fino ai piedi. Perchè arriviamo a tale coscienza è necessario un riallineamento che avviene a poco a poco spontaneamente più lavoriamo con la presenza. 
Normalmente, infatti, i pensieri e le emozioni ci creano tensioni e malposizioni che ci allontanano dalla verticale. Continuando a lavorare sulla presenza si scopre inoltre che a poco a poco, man mano che le concrezioni psicoemozionali si staccano, si ha una migliore e differente percezione del corpo nel suo insieme.
Sensorialità connessa: immaginazione
Anche l’immaginazione viene stabilizzata dall’attenzione alla verticale. L’attenzione al corpo è infatti il primo elemento per la stabilizzazione della presenza. Nell’alchimia taoista esistono una serie di esercizi specifici (tragitti di spinta) dove la perla viene fatta muovere lungo la verticale. Si tratta di tragitti energetici di salita.

Ó
LIVELLA  - PRESENZA E CORPO – IO FISICO
(Il sale P)
La livella ci riporta alla presenza al corpo (al sé fisico) ed alla fisicità pura. Anche il simbolo del sale (P) che corrisponde a questo grado di evoluzione simboleggia chiaramente il livello orizzontale attraverso il tratto orizzontale all’interno del cerchio. Il compagno passa “dalla perpendicolare alla livella” perché a livello sperimentale la sensazione dell’”io fisico” è facilitata dalla percezione dell’allineamento verticale dell’”io biologico”.
Imparare la presenza a livello del corpo significa imparare a sviluppare la “sensazione della corporeità”. Le domande attuali della nostra società tendono a portarci fuori da quello che il corpo può fare. Questo ci porta a sostituire la presenza corporea con concetti emozionali o di pensiero.
La strada è reintegrare la consapevolezza della propria fisicità19.  
Esercizio pratico: mantenere più referenti corporali contemporaneamente (ad esempio destra e sinistra del corpo)
Esercitarsi continuamente a mantenere coscienza del nostro corpo ci aiuta a lasciare cadere letteralmente gli aggregati di pensiero che noi giustapponiamo alle nostre sensazioni fisiche (tanto che alcuni utilizzano l’espressione “psicosoma” per intendere quest’aggregato) e sentire realmente il corpo. A questo punto la parola "io" perde significato, e ci accorgiamo che era semplicemente un qualcosa che attaccavamo a qualcosa di profondamente diverso. Io, me, e mio sono solo nomi che l’insieme psicosomatico usa per definirsi, ma non sono la coscienza. 
La parola “io” è connessa prima di tale stadio al corpo. 
Il corpo non è un concetto ma una realtà fisica.
Anche ogni elemento attorno a noi ha una sua corporeità dello stesso tipo. Nel percorso della presenza a poco a poco ci rendiamo conto che il nostro corpo è nella realtà. In  altre parole ci “ricordiamo di noi” e sentiamo la nostra corporeità come qualcosa di tangibile al pari dell’ambiente esterno. E’ questa la livella che è tra noi e gli altri, ma anche tra noi è l’ambiente.
Tale livello può anche corrispondere a “sentire l’altro”. Se infatti la nostra coscienza è oltre il corpo, può anche percepire il prossimo. Nell’antica scolastica questo livello corrispondeva alla “carità” ed anche nella via del Tao vi sono degli esercizi che consistono nell’”entrare nell’altro”. 
“La realizzazione finale a questo livello è che il nostro corpo è fatto della stessa sostanza di ogni altra cosa e che non esiste un corpo individuale separato”. Una tra le difficoltà da superare per essere presenti è infatti la differenza tra “interno” del corpo ed “esterno” del corpo. Ma sia interno che interno partecipano alla medesima realtà di “percezione.  Ad un livello superiore possiamo essere presenti alla corporeità delle persone attorno a noi ed alla nostra corporeità.  Una possibile analogia tra l’alchimia taoista è quanto succede a questo livello sono le circolazionei della “perla” (piccola e grande) e l’inizio della costruzione di un corpo di luce all’esterno, così come il “guardarsi da dietro”. Quando ci guardiamo da dietro infatti, vediamo il nostro corpo agire nella realtà. Il nostro corpo diventa fisicità pura come tutto quanto lo circonda.
L’atteggiamento è di amore. L’essenza del corpo è AMORE. Lo sviluppo di questa dote corrisponde al sentire le sensazioni corporee, proprie e degli altri.
A livello di presenza implica anche comprendere gli altri a livello primario, prima delle concettualità che possiamo costruire su di loro.
Tecniche cinesi: REN CHEN
Una tecnica molto potente è chiamata in oriente REN CHEN20. Consiste nel sentirsi nell'altro.
Per sviluppare tale abilità partite da voi stessi. Cominciate a sentire le vostre sensazioni a caso.
Cercate di essere PRESENTI a voi stessi.
Passate poi all'altro.
In tale tipo di lavoro si ha anche quella che viene detta una “soluzione di ritmo”: “d’improvviso ti trovi dentro chi ti sta innanzi. Sei lui. Segui lo svolgimento dei suoi pensieri…e poi ti ritrovi in te stesso. La cortina ricade. La legge dello spazio ritorna…Man mano che l’intero tuo essere si adusa ed armonizza ed unifica anche nel profondo, le “soluzioni di ritmo” si faranno meno improvvise, meno discontinue”21
Sensorialità connessa: udito
Classicamente questo stadio di evoluzione è legato al senso dell'udito.
Una ragione per questa connessione è che probabilmente (come si osserva facilmente) un grado evoluto di presenza permette di sentire un suono universale, come una vibrazione.
Si tratta di un suono “cosmico”.
L'ascolto di tale suono è ovviamente solo possibile mantenendo il silenzio mentale.
La rinuncia all’ego
Classicamente la livella è connessa come forma ascetica ad un primo livello di rinuncia all’io.22 Si tratta di rinuncia all’io fisico. Non sono tanto i desideri a cui bisogna rinunciare quanto all’identificazione con “io”. Il termine “mio” è infatti una estensione del concetto di io. Ogni cosa legata a io sono … è una manifestazione dell’ego.
Ulteriori esercizi
Stare presenti alla percezione del corpo fisico ed osservare come “da dietro”23

Essere presenti ad una sensazione corporale (anche dolorosa) ed al corpo contemporaneamente e rendersi conto che è il corpo che la sente, “esso” sente dolore, ma questo non ci coinvolge.

¿
Squadra e croce
(Lo zolfo Q)
La squadra corrisponde24 allo zolfo (Q), cioè la conoscenza e la continuità nell’azione, la gnosi25.
Vi è chiarezza di movimento e non storture derivate dai pensieri e dall’ego.
La linea retta allude alla continuità nella vigilanza.
“Il senso corrispondente del passaggio dalla perpendicolare alla livella per divenire compagno, ricevono poi la loro piena luce…dalla raggiunta maestria. Nell’attitudine del compagno si produce un cambiamento profondo che lo prepara gradualmente alla fase della morte iniziatica; deve essere tutto un processo di mortificazione (interiore e non della carne), di spersonificazione, di rinunzia alle speranze ed ai desiderii egoistici, di liberazione da ogni paura e da ogni legame.”26
La squadra rappresenta questo passaggio attraverso l’attenzione e la vigilanza continua.
Il livello raggiunto implica anche libertà dalle memorie. Infatti più diveniamo coscienti più la nostra azione appare essere più libera e non condizionata dalle nostre memorie.
Sensorialità connessa: Memoria
Nell’antica tradizione tale livello era legato alla Memoria. Il significato è duplice. Sia, (come spiega Giordano Bruno) per ricordare è necessario prima creare uno stato di pace interiore per poi utilizzare la consapevolezza per fissare le immagini nella mente, sia, da un punto di vista di Presenza, le azioni automatiche della nostra vita sono condizionate dalle memorie che tendono a portarci ad avere sempre reazioni uguali ed a mantenere nella meccanicità. 
E’ la memoria infatti alla base delle cosiddette "compulsioni a ripetere" della vita. Si crea un collegamento tra traccia mnesica ed azione. La consapevolezza è la leva con la quale possiamo staccare questi elementi.
Il lavoro sulla memoria è allora un lavoro di consapevolezza. Nella via del Tao viene suggerito di prendere coscienza della propria vita atraverso un lavoro di ricapitolazione serale consistente nel rivedere gli eventi della propria giornata all’incontrario. Questo semplic esercizio sia migliora la memoria, sia ci abitua ad uscire dai vincoli di causa-effetto che condizionano la nostra esistenza.
Altri elementi della memoria da curare con la consapevolezza sono le immagini che vogliamo “tenere fuori” dalla nostra mente. La via della presenza è una via di consapevolezza. Qualsiasi cosa noi resistiamo consciamente diventa più forte e riduce la nostra consapevolezza. La via del Tao afferma chiaramente la necessità di affrontare direttamente le immagini delle quali abbiamo più paura.
Il settenario
Lo sviluppo indicato finora costituisce il “settenario”27. Il settenario è composto dal lavoro sugli elementi e sul corpo. E’ importante praticare la presenza in ognuno degli elementi che lo compone, in quanto solo la presenza totale lo rende effettivo.28
Il livello successivo è differente ed in un’altra dimensione, è il livello del Maestro
Perpendicolare (filo a piombo) e livella sono molto vicini al concetto di “distruzione di ciò che è, di rimpiazzamento, di rinnovo ad uno stato iniziale incondizionato”29
Il concetto è espresso chiaramente anche nella Bibbia30
Un’altra interpretazione è quella energetica: la presenza connessa all’energia vitale ci può permettere di salire ancora di livello31 e questo avviene al livello successivo (maestro) dove vi è un abbandono anche dell’io fisico e si integrano livelli che non fanno parte della neurologia fisica.
Il passaggio dalla perpendicolare alla livella è il passaggio verso la passività.
“Raggiunta questa condizione di passività, di inerzia, di inncuità, egli varca la camera mediana e quivi ha luogo la sublimazione della coscienza, la rinascita, la morte, la risurrezione”32
Perpendicolare e livella si incontrano a creare sia la squadra che la croce.
Un’altra maniera di esprimere questo concetto è che il corpo è un “cadavere con la vita dentro” dove la perpendicolare si incrocia con la livella a creare la croce.33
Arrivati al termine del lavoro del compagno si è giunti alla livella ed alla percezione chiara del corpo, ed è a questo punto che si pronti per la cosiddetta “morte iniziatica” simboleggiata dalla leggenda di Hiram.34
PRESENZA E STRUMENTI DEL MAESTRO
L’iniziazione del maestro.
A livello di maestro vi è una morte con un'inumazione accettata coscientemente dall'iniziato. Questa è la morte dell’ego.35 Alla morte fa seguito una resurrezione.
E’ il corpo di luce che si manifesta. Il concetto di “corpo di luce” è essenzialmente energetico. Questo livello corrisponde allo sviluppo ed integrazione del “corpo sottile”, la parte energetica di noi. 
La coscienza contemporanea del corpo e dello spazio sottile e dello spazio fisico (esercizio da sviluppare con base nel cuore) ci permette di arrivare ad una coscienza di “essenza” e di “non io” nella quale ci rendiamo conto che “sogniamo” quella che chiamiamo “vita di veglia”.


Î
IL COMPASSO - PRESENZA E PERCEZIONE SPIRITUALE
(l’argento dei saggi)
Nella reintegrazione a noi stessi la presenza ci porta ad allargarci ed integrare dimensioni non direttamente sensoriali fisiche  e più spirituali.
A questo livello corrisponde anche il concetto della “veglia continua” che è presupposto per il passaggio più elevato. Per “veglia continua” si intende la stabilizzazione della coscienza di modo da essere coscienti anche mentre si dorme e quindi all’allargamento della coscienza anche a questo livello.
Lo strumento corrispondente è il Compasso: il compasso è legato alla visione di quello che facciamo36, all’apertura mentale37, all’intuizione.
E’ legato ad una percezione più vasta che naturalmente viene integrata nella presenza.
Esercizio correlato: al momento del sonno, immaginare che un sole si levi e che durante la notte (il nostro sonno) attui la sua evoluzione. In questo modo creiamo un contatto tra coscienza notturna e consapevolezza.
Anche il viaggio astrale è un esercizio legato a questo livello.
Esercizio Utile 1 per sviluppare la sensibilità al corpo sottile : prendere coscienza a livello del terzo occhio delle immagine apparenti38
Esercizio Utile 2 per sviluppare la sensibilità al corpo sottile: cercare di vedere le “aure” delle persone (esercizio Tchan)
Esercizio Utile 3 per sviluppare la sensibilità al corpo sottile: esercizi di “sdoppiamento” (viaggio astrale) e visione nello specchio.
Senso connesso: chiaroveggenza
Vi sono delle corrispondenze tra il compasso e la qualità dell’intuizione, mentre la dote abitualmente connessa a questa fase è quella della chiaroveggenza (Ambelain).
Si tratta di un elemento non immediatamento sensoriale.
Anche la via del Tao comprende degli esercizi per sviluppare tale qualità. La chiaroveggenza è una “integrazione” di un ulteriore livello dell’uomo nel quale l’anima può percepire una dimensione maggiore delle cose. Tale tipo di percezione (di natura yin)  è essenziale per successivamente applicare la squadra, cioè il lato Yang dell’azione.
Dote tradizionalmente connessa: intelligenza
Classicamente tale livello è legato all’”intelligenza” vale a dire la capacità di comprendere i significati. E’ la reintegrazione del livello non solo fisico che permette infatti di seguire la via. Finchè si rimane sul livello fisico si è infatti connessi alla fisicità ed alle sue limitazioni. 

ä
Unione di Squadra e Compasso
Squadra e Compasso sono strumenti indispensabili all’ideazione di progetti e alla realizzazione di opere; sono i mezzi che aiutano “fisicamente” il muratore nel suo cammino lavorativo.
Il compasso (yin, di natura lunare 2), va sopra alla squadra (yang, di natura solare 1):
In altre parole l’”acqua va sopra al fuoco”.
Alchimia cinese: Kan e Li: il loro incontro ricorda anche l’incontro che avviene nell’alchimia cinese tra Kan e Li, (fuoco ed acqua) ed il superamento del “vincolo del cuore”. L’adepto a questo punto rinasce.
Squadra e Compasso sono simboli di due fasi successive ed al tempo stesso complementari.
Nella via della presenza utilizzando un termoine taoista si può definire l’unione di squadra e compasso come “operare del saggio o tsen jen”. La squadra viene succesivamente al compasso e la loro unione è l’unione della consapevolezza con la realtà.
E’ uno stato di alta presenza dove lo spirito (fuoco) si unisce alla materia (acqua).
E’ la reintegrazione della realtà fisica. La presenza, sviluppata al massimo livello integrando sensazioni, percezioni, energia, integra anche il livello fisico.
IL REGOLO – PRESENZA, SAGGEZZA NATURALE ED AZIONE
(l’oro o zolfo dei saggi  Q)
La presenza porta ad una consequenzialità ed una ispirazione dell’azione che diventa diretta. Una dote della presenza è la “saggezza”. Infatti l’uomo integrato può operare più rettamente, senza le deviazioni dovute ai processi mentali indipendenti e legati all’ego.
Il suo agire è quindi immediato.
Vi è una connessione con il concetto di “intelligenza del corpo” o “intelligenza immediata” nel senso che il movimento non è mediato (ostacolato) dal mentale dell’ego. 
Regolo: il regolo è legato alla messa in opera 39, all’azione “retta”.
Senso connesso: chiaraudienza
Nella tradizione è legata alla “chiaraudienza”, cioè alla percezione diretta della saggezza (ed anche del livello dell’angelo). All’ascolto della saggezza immediata per operare nella realtà. Il concetto di chiaraudienza ci porta all’azione diretta.
Anche nell’alchimia cinese vi è il concetto del “TE”.
Il “TE” è l’azione retta del saggio che opera secondo la via del TAO.
Dote connessa: Saggezza	
Classicamente questo livello è legato all’idea della SAGGEZZA che consiste nell’azione consapevole. E’ “L’anima che sostiene il corpo” o la luce che si connette al calore del corpo.
 Bé
PRESENZA E STATO OGGETTIVO – LA CAZZUOLA40 - LO GNOMONE – LA CRISOPEA
(Il sigillo di salomone ?)
Il concetto di CRISOPEA è legato allo stadio supremo di sviluppo ed ad una coscienza “cosmica”.
E’ la via interna di sviluppo che nasce dall’accrescimento dell’energia centrale e necessita di una particolare disciplina sessuale o/e di altri metodi.
Il simbolo ne è  lo gnomone che con la sua verticalità congiunge cielo e terra e porta l’attenzione sulla congiunzione con l’universo.
Lo gnomone nella meridiana segna il tempo rimanendo immobile e la presenza è al di là del tempo.
Essere a “mezzogiorno” significa che lo gnomone fa il minimo di ombra.
Altro simbolo è anche il sigillo di Salomone che congiunge i simboli di fuoco ed acqua e che è anche simbolo cosmico.
E’ legato anche al simbolo della cazzuola. La cazzuola infatti serve per “completare l’opera”, ma allo stesso tempo “riduce l’individualità”.
La presenza totale è al di là dell’individualità.
Per arrivare a questo livello tutti gli elementi dell’opera vengono ripercorsi ad un livello superiore e reintegrati. Il maestro che ripartecipa ai lavori di loggia in grado di apprendista e di compagno può infatti comprendere e condurre un’ulteriore crescita sovrintendendo all’utilizzo degli struemnti da parte di questi. Anche nell’alchimia cinese, per le formule superiori vi è una riattivazione di tutti gli elementi già lavorati precedentemente.
Alchimia Cinese Nell’alchimia cinese vi è una serie di esercizi superiori, successivi all’unione di Kan e Li (fuoco ed acqua cinesi) al cuore. In questi esercizi superiori vi è “l’ascesa alla stanza di cristallo”, lo sviluppo di un “stato totale”. Tali esercizi implicano di utilizzare tale unione per far salire l’energia lungo il canale centrale della schiena.

Testimoni e Corpi di Luce
Nell’alchimia cinese vi è anche una serei di passaggi per la costruzione del “corpo di luce” che appare analogo al concetto di “testimone”.
Come dice Scwaller de Lubciz "l'essere umano considerato nelle sue possibilità di coscienza è triplo:
l'automa
Il Testimone-me (Testimone coscienza del me)
Il Testimone Spirituale (testimone-coscienza di sè)
Il programma di questa realizzazione totale sarà quindi: in primo luogo la padronanza dell'automa attraverso il testimone del me, maestria che avrà come risultato finale un essere umano cosciente dei suoi istinti, ed in grado quindi di cercare le corrispondenze nella Natura. La condizione essenziale è che l'intelligenza razionale si contenti rigorsamente della constatazione dei risultati, senza interpretazione.
Il secondo obiettivo è l'allargamento di questa coscienza del me nella coscienza del sè, obiettivo per il quale la collaborazione dei due "testimoni" è indispensabile. Ora, il testimone spirituale è presente e non attende che questa esperienza.Tutto lo sforzo deve venire dal "testimone personale" per eliminare, attraverso una veglia continua, gli ostacoli che impediscono alla coscienza spirituale di manifestarsi all'uomo diventato "coscienza del me".

Il fine è la realizzazione del regno sovrumano attraverso il risveglio e l’unificazione della coscienza del Me e quella del Sé.”

 
La seguente tavola, è ispirata al lavoro di Ambelain “Scala Philosophorum” che forniva la successione degli elementi anche se non con un approccio pieno di presenza, ed aiuta a collocare meglio le varie fasi. 

Successione degli strumenti:




Pietra Filosofale (gnomone e sigillo di Salomone)

Argento (compasso) +Oro (regolo)

Zolfo (squadra) +Mercurio (perpendicolare) +Sale (livella)

Terra (grembiule) +Acqua (maglietto) +Aria (martello) +Fuoco (leva)

ETICA E SIGNIFICATO DELLA CAVALLERIA

Non Nobis Domine, sed nomine tuo da Gloriam 
Il Significato Esoterico del Graal 
In Giappone la preparazione del Samurai, in Europa l'etica dei cavalieri nasconde occulti insegnamenti.
 Il mito spiega la storia. I Templari e la ricerca del Graal hanno un profondo significato esoterico che è una spinta alla trasformazione e reintegrazione dell'uomo. Questo percorso deve essere vissuta in maniera pratica. In questa pagina il resoconto pratico dell'esperienza di un gruppo di lavoro
Molti oggigiorno parlano di Graal e Templari. Qui vi guidiamo a capire meglio il vero mistero interiore dietro a questi concetti.
Alcune basi della Ricerca
Siamo in possesso di una serie di scritti su di un ordine misterioso esistente in Germania fino agli anni '30, il Gralsorden o Ordine del Graal.
Il ricercatore René William, collaboratore della scuola, da decine d'anni investiga il tema dei possibili rapporti tra oriente e tradizioni templari
Uno dei nostri principali maestri è balivo per una organizzazione templare internazionale molto conosciuta e su sua iniziativa era stato creato un gruppo neotemplare su Nizza che aveva operato per qualche anno con riunioni mensili regolari. Parte di quanto scritto qui è anche relativo alle considerazioni pratiche legate a quest'esperienza (soprattutto la necessità di legare alla vigilanza l'azione del "cavaliere").
Sulla base di queste esperienze e di altre ricerche, vogliamo gettare un po' di luce su queste tradizioni per molti misteriose e sul loro significato per l'uomo odierno.
E' un significato di crescita. Ci riferiamo al significato esoterico più profondo, il vero mistero, al di là delle mistificazioni dell'epoca moderna. 
Nei misteriosi racconti medievali dei cavalieri, nei vari incontri nei boschi e combattimenti, nei castelli incantati, si adombrano infatti i simboli delle tappe e delle fasi segrete di uno sviluppo interiore basata sull'attenzione e la vigilanza.
Forma, Potere, Forza, hanno un significato particolare nella Tradizione. Si riferiscono ad un livello differente dell'essere. Il segreto del combattente è che la forza fisica è espressione del potenziale intenso di una corporeità non fisica alla quale il dinamismo corporeo serve da veicolo di espressione.
La comprensione dei simboli della Tradizione apre allora l'uomo alla possibilità di una crescita e sia i misteri dei Templari che il Graal sono comprensibili.
Graal è un termine mitico. I racconti sul Graal affiorano in un momento specifico della storia. E' lo stesso periodo al quale corrisponde l'apogeo della tradizione medievale, al periodo d'oro dei templari e della Tradizione Cavalleresca. In questa leggenda vi sono una serie di caratteri che si riferiscono chiaramente ad una Tradizione profonda e simbolica: un'allegoria di concetti molto profondi che possono essere connessi al concetto di reintegrazione alla presenza ed alla lotta necessaria per arrivarvi.
Così come nel lontano oriente le Arti Marziali nascondono in sè la via per la crescita della persona ed il Risveglio, così è per la Tradizione interna della Cavalleria, che rappresenta una via di origine essenzialmente Celtica e Nordica. I racconti al riguardo - codificati in forma scritta nel medioevo - possono essere visti appunto come il mezzo di trasmettere tale sapienza in popolazioni di origine guerriera.
Temi importanti, espressi in maniera allegorica e profonda, trovano  corrispondenza e parallelismi in alcune organizzazioni effettivamente esistite che hanno raccolto, almeno all'inizio, tali eredità, ma il significato sapienziale va oltre le strutture ed è indipendente da queste: è per l'uomo nel suo intero. 
Il significato nascosto della Cavalleria
Antiche Tradizioni di Sapienza dei popoli Celti e del Nord sono confluite nelle Tradizioni della Cavalleria durante il Medioevo. Il Guerriero, presso tali popoli, veniva consacrato, e la sua attività aveva un carattere non solo pratico ma anche magico. Il combattimento era, come per i Samurai, una via di crescita. La preparazione era non solo fisica ma anche interiore. I veri Misteri di cui vari ordini cavallereschi sono stati tramiti è nel momento nel quale si sono create le loro gerarchie interne e sono ivi confluite tradizioni ancora più antiche.
Un esempio: La Storia del Graal
 Un po' di storia: il primo scritto sull'argomento è di uno scrittore provenzale: Chrétien de Troyes, ogni parola del suo romanzo può essere letta come un'allegoria ed un riferimento ad una realtà più profonda cui si accede durante le varie prove descritte nel romanzo.
 Un altro scritto estremamente interessante è una tradizione riferita da Wolfram von Eschenbach, che afferma di basarsi su racconti precedenti di un certo Kyot, e che afferma che al Graal erano di guardia i Templiesen (Templari). Tale scritto mostra anche influenze orientali. E' soprattutto a questo scritto che ci riferiamo in quest'articolo quando non citiamo esplicitamente la fonte.
Notiamo che nei primi anni del XIII secolo, quasi obbedendo ad una parola d'ordine , in Europa si cessa di scrivere sul Graal. Una ripresa avviene solo 200 anni dopo sotto forme diverse. 
La Natura Esoterica ed il Mistero del Graal - Il significato dei simboli
 Uno tra i punti più importanti da capire leggendo i racconti sul Graal è che vi è un significato più profondo di quello puramente fisico. Il Graal è infatti la trascrizione di un mistero molto profondo che già è palese nella descrizione dello stesso.
Le tradizioni descrivono infatti il Graal in una chiaramente simbolica: come immateriale ( non era di legno, nè di un qualunque metallo, nè di pietra o corno od osso ) o se di pietra come "pietra della luce".
Il potere del Graal
Il Graal ha dei poteri: virtù di luce (un raggio solare sette volte più splendente della luce del giorno in "Morte Darthur") , nutrimento (per Wolfram i templari "Sie lebent von einem Steine") e virtù di guarire ferite. Infine il Graal induce una forza e capacità di dominazione. Ma se ci si avvicina impreparati, il Graal acceca. 
Quest'idea è importante. 
Avvicinarsi al punto centrale è un cambiamento importante e la visione che ne risulta è differente. Tale tema è simile a quello di Dante che contemplando l'Empireo perde la vista per riacquistarla più acuta in un secondo tempo (Paradiso).
 Il Graal è qualcosa di antico. Appare anche in contatto con una potere misterioso connesso con lo "stato primordiale" e conservatosi nell'esilio. Per aver diritto di custodire il Graal è importante essere capaci di rinunciare (Trevrizent dice a Parsifal "la virtù della rinuncia"). La rinuncia è di tipo particolare. I re del Graal possono ad esempio avere una donna, designata dallo stesso Graal, ma non possono votarsi ed unirsi a quella "donna" che è simbolo di orgoglio - l'Orgueluse (orgogliosa). E' la "smisuratezza dei desideri" il problema.
Il combattimento permette però di arrivare alla "pace dell'anima" (Parzival), ed inoltre "chiunque vuole conquistare il Graal non può aprirsi la via verso questo oggetto misterioso che con le armi alla mano".
Il Graal ed i Templari
E' fuori di dubbio che tra i vari ordini cavallereschi l'ordine dei templari fu quello che più di ogni altro sorpassò la doppia limitazione costituita dal semplice ideale guerresco e dal l'ideale ascetico. La lotta contro i Templari può essere vista anche come una lotta contro l'idea del Graal. 
La cavalleria era un ordine dove la "guerra santa" valeva come ascesi e liberazione. Nei suoi ordini più interni e nel suo nome stesso il principio era prima ancora che Roma, il Tempio.
Sicuramente appare che i templari avevano riti interni iniziatici e sono provati contatti con gruppi islamici ( puoi vedere a questo link un libro in francese per approfondimenti: " la doctrine secrète des templiers " ). Queste "intese segrete" non appaiono storicamente però in combattimento, bensì nella condivisione di sapienze ed aspetti esoterici.
Nel racconto di Wolfram appaiono chiare commistioni con elementi arabi e pagani e lo stesso ispiratore di Wolfram (di nome Kyot è qualificato come "pagano") ed il padre di Parsifal non prova ripugnanza a combattere agli ordini dei saraceni.
Appare quindi un legame analogico tra il modello ideale della cavalleria del Graal e la dimensione interna del templarismo storico tanto che alcuni simboli che riportiamo sotto sembrano chiaramente riferirsi a questo (vedi sotto).
Alcuni degli ordini neotemplari sorti successivamente e da noi conosciuti si resero conto di ciò, in quanto la dimensione del mistero va oltre la stessa storia. 
Cosa significa tutto ciò per l'uomo moderno
Il concetto del Graal nasconde temi vicini al mistero della reintegrazione alla presenza. Preceduto da superamento di una serie di prove. Man mano che l'uomo si reintegra, si avvicina alla sua realtà fondamentale ed il significato dei vari aspetti del mito divengono chiari.
Il mito stesso aiuta in quanto lo sviluppo verso la presenza non si può descrivere a parole, ma solo con dei simboli che possono convogliare l'importanza della ricerca.
Dietro il Graal si nasconde il simbolo dell'illuminazione e del risveglio.
Le tappe intermedie corrispondono allo sviluppo ed all'acquisizione di una serie di poteri che troviamo nella pratica connessi a tale direzione.
Tecniche: le tappe, i Simboli, la Forma ed il segreto del Bersek
Una prima tappa nella conoscenza di queste antiche tradizioni è la comprensione del concetto di "Bersek", il bersek era - ed è ancora, - quel sentimento particolare e giustificato che si sviluppa in un combattente a seguito di esercizi speciali. Gli antichi Celti e Germani conoscevano bene ed apprezzavano tale stato mentale e fisico che permetteva loro delle prodezze  impossibili da realizzare in tempo ordinario. Uno stato particolare propizio al combattimento e connesso con particolari rituali di tipo magico che implicava il contatto con la propria "fylgja" (animo, forza interiore, doppio) o con parti di esso simboleggiate da animali che sono gli stessi inseguiti dai cavalieri nel Parsifal. Una interpretazione può vedere il sigillo dei templari come legato a quest'idea del cavaliere doppio, e quindi alla fase finale che ci porta a prendere contatto con questo nostro doppio interno. Anche se non provata per ora storicamente quest'interpretazione ha comunque valore interiore.  

A sinistra possiamo osservare il Sigillo dei Cavalieri Templari con il cavaliere doppio, mentre alla Destra il disegno contenuto in un bracteate in oro ritrovato presso Pliezhausen (qui sotto l'originale). Vi si vede un cavaliere doppio o secondo le interpretazioni, un cavaliere con la sua "fylgja" ovverosia il suo doppio che può anche avere natura umana - recenti studi (Sansonetti ed altri) suggeriscono collegamenti fra questi concetti. 

Vi è anche un altro legame tra lo stato del Berseker (il nome dei cavalieri nordici che entravano in un particolare stato per il combattimento) e stati che conducono al risveglio. 
Ad esempio con la metodica Ch'an del  Tsyng-Chen integrale da noi praticata ed insegnata in alcuni corsi. Questa metodica si basa sulla vigilanza. Quando questa metodica comincia a divenire parte delle attitudini di vita si crea una sensazione di euforia che da all'esercizio qualcosa di esaltante. Tecnicamente le sensazioni si pongono a metà strada quelle del  Samadhi Yogico e quelle del  " bersek " nordico, ma senza le manifestazione aggressive abituali di alcuni tipi di Bersek.
Nell'idea del Tempio, e nello sviluppo dell'uomo indicato dalla tradizione del Graal il percorso va poi anche oltre. Tale stato è la base per la "luce di Gloria" simboleggiata dalla risplendente armatura del Cavaliere. 
Il simbolo del cavaliere
Il nostro paragone è anche con altre tradizioni che hanno paragonato lo sviluppo per raggiungere il risveglio all'"arte del guerriero". Ad esempio nella "Marcia verso il Risveglio" di Shantideva, il XIV Dalai Lama affermava "la migliore protezione contro le emozioni è una vigilanza costante. Quello che la possiede può contattaccarle sul campo... In questo combattimento, se la spada dell'attenzione cade bisogna raccoglierla rapidamente"
In occidente il concetto del guerriero è rappresentato dalla figura del cavaliere. L'istituzione della Cavalleria nasce storicamente nel medio evo, dopo le grandi invasioni germaniche e proprio per questo si può supporre un legame tra questa istituzione e precedenti tradizioni nordiche che hanno anche ridato linfa a corrispondenti idee celtiche. Si tratta dell'iniziazione ed organizzazione di una aristocrazia guerresca basata sulle doti del disinteresse, del coraggio e dell'onore.
I suoi elementi sono però da intendere in modo simbolico. L'iniziazione è infatti il momento di inizio di un'attitudine di risveglio, nel quale l'uomo comincia a situare lui stesso nella società.
E' l'inizio di un percorso di espansione e capacità di influenza e corrisponde al piano dell'azione nel mondo.
Questa missione viene compiuta con delle armi e con un'attitudine.
L'attitudine è di "Vigilanza", che in senso simbolico significa fare attenzione a sè stesso ed alle proprie azioni.
La vigilanza è la qualità di base per chi vuole raggiungere la presenza.
Le armi sono le tecniche che gli permettono di potenziare la sua forza. L'essenza della missione cavalleresca è un combattimento che è essenzialmente di natura interna. in questo vi è una similitudine con la visione islamica della "guerra santa" che per molti mistici è da considerare soprattutto battaglia interiore e questo può spiegare i contatti Templari con le dottrine interne di tale cultura. La cavalleria è anche un ordine aristocratico. Con aristocrazia intendiamo una gerarchia di sviluppo che si crea man mano che il combattimento ha successo.
Infatti, più si lavora su sè stessi, più si avanza
La cavalleria è per realizzare un ideale, ma cosa è questo ideale?
Come dice Gustave Thibon: "l'ideale non è quello che si oppone al reale, l'ideale è quello che si oppone alla menzogna".
Vi è un significato simbolico nel Graal e nell'epopea cavalleresca in genere. Il Graal, cercato così incessantemente, è il principio spirituale, che è connesso al risveglio dell'uomo.
Lo stadio ultimo del risveglio viene anche chiamato "l'assalto alla cittadella".
Il cavaliere si ispira ad un principio superiore, divino, e lo trasporta su di un piano pratico, applicandolo alla materia. Facendo così realizza l'unione di due piani.
Lo stesso concetto è nel Graal, contemporaneamente fisico ed unione nel fisico dello spirituale.
Un'altra caratteristica del cavaliere è che deve essere là, essere presente a difendere il campo. Deve proteggere l'itinerario da tutto quello che potrebbe deviarlo.
Raggiungere la reintegrazione richiede impegno, ma il risultato è al di là di ogni altra realtà.
Il lavoro
Il lavoro sul quale bisogna avviarsi è quindi la via della presenza e della consapevolezza. Il percorso ed i metodi del cavlieri vi guidano oltre le paure interiori in quanto se abbiamo paura viviamo nel futuro e non nel presente. 
Il superamento della paura è un prerequisito per la presenza. L'arte del Cavaliere vi insegna allora ad essere voi stessi nel presente. 
Altri concetti Generali legati alla Reintegrazione alla Presenza. 
Molti ricercatori, affermano che l’”uomo non utilizza pienamente tutte le sue potenzialità”. 
In realtà l'uscio della mente è occupato da pensieri, spesso ripetuti ed inutili. 
Come dice Dante: "nel mezzo del cammin di nostra vita, mi ritrovai in una selva oscura, che la dritta via era smarrita". 
E analogamente i cavalieri combattono in selve e boschi.
La ragione di ciò è che l’uomo è molto distante da quello che è il suo essere naturale e vive nel mondo dei suoi pensieri e delle brame invece che nel mondo reale. 
E' necessario incominciare ad allenare il proprio cavallo, intendendo con il cavallo la propria natura più "plumbea" che facilmente viene tirata da preoccupazioni. 
L’uomo è in realtà parte dell’Universo e nello stesso tempo colui che lo percepisce come tale. Già nel momento in cui incomincia a creare una “civiltà” tende a separarsi mentalmente dalla Natura e non essere più quello di prima, riducendosi ad un ambito creato da lui e “dimenticando” la sua vera Natura. In pratica vi è come un livello che non gli è più accessibile. 
Da sempre questa condizione è stata intuita. Da qui nasce il desiderio di recuperare l’equilibrio precedente, raggiungere di nuovo, almeno individualmente, quella che gli antichi greci chiamavano “l’età dell’oro”. 
L’uomo sa che c’è qualcosa di più che può essere. Una ricerca millenaria condotta fin dalla più remota antichità è stata volta a recuperare l’equilibrio perduto, “ricordarsi di sé stesso”. In molte di tali ricerche il primo passo era riconnettersi all’Universo, orientando edifici ed azioni in base a concetti ispirati ad elementi quali i punti cardinali e gli astri, ed osservando come il portare sé stesso con la Natura poteva essere la base dalla quale partire per ritrovare l’armonia, ed un potere perso. Questi concetti si trovano esposti nei templi egizi, greci e romani, e trovano corrispondenza con antiche discipline orientali. Ma questo è solo il primo passo. Non vi è infatti bisogno di tale fisicità. 
Altre tradizioni, meno legate agli edifici, hanno invece posto l'attenzione sulle tappe e sul movimento necessario per andare in questa direzione. 
La storia della nostra ricerca 
Questo corso nasce dallo sviluppo di una "tecnologia della presenza" realizzato dal conte Jean Pierre de Giudicelli dopo le sue ricerche al Castello di Lussac, dove l'Association Française d'Etudes Métapsychiques che noi continuiamo, ha condotto un lavoro di ricerca per quasi cinquant'anni, riunendo i livelli più alti dei ricercatori francofoni nel campo metafisico per sviluppare questo campo di studio. 
Anche se mai pubblicate, una grande attenzione era stata sempre messa nella ricerche sulla dinamica del risveglio, ed il metodo sviluppato è anche chiamato anche "della via percettiva". 
Lo sviluppo del percorso della presenza porta nel contempo infatti un addensarsi di fenomeni di tipo parasensoriale. 
Appassionato da questo approccio, il conte Giudicelli creò, basandosi sulla sua profonda conoscenza delle tradizioni sia occidentali (è ritenuto uno tra i più fini conoscitori di tutte le tradizioni ermetiche e segrete sia italiane che francesi) che orientali, una metodologia per portare le persone alla presenza che sperimentò alla facoltà di Nizza. Il suo metodo è a nostro giudizio il metodo più semplice e potente esistente, basato sulla sintesi di misteri e filiazioni nella loro essenza millenarie. 
Presenza, Benessere, Supremo Potere e Terapia 
Oltre che per sè stessi questa strada è importante se lavorate con gli altri. 
Sulla strada della presenza esiste infatti sia una via di azione (spesso tenuta segreta), chiamata del "Supremo Potere" per agire sugli altri, anche se questo non è il fine ultimo, che si lega anche a certi concetti della Via del Cavaliere. E' una presenza nell'azione, una via Yang nella quale c'è coscienza di quel che si fa e del senso che si da alle cose.
Indice
Prefazione	3
L’arte RegiaSTRUMENTI DELL’ARTE REGIA E PRESENZA	4
STRUMENTI DELL’ARTE REGIA E PRESENZA	5
IL GABINETTO DI RIFLESSIONE (VITRIOL)	7
PARETE NORD	14
SE LA TUA ANIMA HA PROVATO SPAVENTO. NON ANDARE OLTRE	17
PARETE OVEST	18
SE LA CURIOSITA’ TI HA CONDOTTO QUI ESCI	18
PARETE SUD	19
SE TIENI ALLE DISTINZIONI UMANE, VATTENE ?	20
IL TAVOLO	20
PARETE EST	24
VIGILANZA E PERSEVERANZA	24
?	24
SENSO DEL SACRO ED ATTENZIONE ALL’ISTANTE PRESENTE	28
PRESENZA E STRUMENTI DELL’APPRENDISTA	29
GREMBIULE  - PRESENZA E SILENZIO DEL MENTALE. (Elemento Terra ?)	31
GUANTI  - PRESENZA E PRUDENZA (Elemento terra ?)	34
Ò MAGLIETTO  – PRESENZA, RITMI E STOP (Elemento Acqua ?)	37
Il risultato dell’equilibrio degli elementi	39
LEVA  - PRESENZA E CONSAPEVOLEZZA Elemento Fuoco ?	40
PRESENZA E STRUMENTI DEL COMPAGNO	43
PERPENDICOLARE O FILO A PIOMBO - PRESENZA ED IO BIOLOGICO (Il mercurio 3)	46
Ó	48
LIVELLA  - PRESENZA E CORPO – IO FISICO (Il sale P)	48
¿	53
Squadra e croce (Lo zolfo Q)	54
Il settenario	57
PRESENZA E STRUMENTI DEL MAESTRO	60
Î IL COMPASSO - PRESENZA E PERCEZIONE SPIRITUALE (l’argento dei saggi)	61
ä Unione di Squadra e Compasso	64
IL REGOLO – PRESENZA, SAGGEZZA NATURALE ED AZIONE	65
(l’oro o zolfo dei saggi  Q)	65
Bé PRESENZA E STATO OGGETTIVO – LA CAZZUOLA - LO GNOMONE – LA CRISOPEA (Il sigillo di salomone ?)	67
Non Nobis Domine, sed nomine tuo da Gloriam	72
Il Significato Esoterico del Graal	72


