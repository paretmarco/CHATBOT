Modelli di comunicazione linguistici
Quanto sono importanti le parole?
Le aziende spendono milioni di euro per decidere un marchio.
Con certe parole possiamo anche entrare direttamente in contatto con il processo di pensiero del nostro interlocutore. 
Nel processo ipnotico portiamo la mente conscia in una nuova direzione. 
Infatti l’ipnosi è per scoprire nuove possibilità, per aprirci in direzioni mai frequentate mentalmente. Con le parole possiamo superre il fattore critico della mente conscia, ed a questo punto potremo impiantare suggestioni nella mente inconscia. Nella cosiddetta "ipnosi formale" questo è fatto tramite un testo ben definito[1]. Tuttavia nella comunicazione quotidiana il processo è differente in quanto sono sempre presenti dei fattori distraenti. Dobbiamo quindi divenire capaci di controllare l’immaginazione del nostro interlocutore tramite le nostre parole. 
Tutte le forme di ipnosi verbali utilizzano l'immaginazione. Utilizzando l'immaginazione possiamo portare la persona in uno stato differente da quello che ha attualmente. Quando una persona è in tale stato è aperta a nuove idee. Una regola base di tutte le forme di persuasione ipnotica è che qualsiasi cosa voi facciate immaginare ad una persona, loro penseranno che è il loro pensiero, ed in tal maniera sarete in grado di suggestionarli come se fossero le loro stesse idee. Questo è un concetto molto importante da capire. In pratica bisogna essere capaci di "sedurre", ovverosia "portare a sè", la mente del nostro interlocutore.
Adattarsi all’interlocutore
Per “sedurre” efficacemente è anche importante anche osservare il nostro interlocutore mentre parliamo. Dobbiamo incominciare a fare attenzione alle sue “microreazioni”. Queste sono le reazioni che manifesterà a livello di fisionomia, gestualità etc… Questi sono solo alcuni degli elementi da osservare. Che cambiamenti stanno avvenendo? C'è una dilatazione della pupilla? Possiamo allora pensare che il cliente stia immaginando. Batte le palpebre? Spesso il battere le palpebre si lega a reazioni emozionali. Dobbiamo adattarci alla persona attorno a noi. Quando vediamo che incomincia a muoversi, magari è il  momento di suggerire di prendere un caffè. Così ci adatteremo ed allo stesso tempo guideremo.[2] Se vediamo un moto di interesse cerchiamo di soddisfarlo. Nell'ipnosi tradizionale il terapeuta può entrare così tanto in contatto col paziente da creare un "castello di suggestioni" dove l'una che si lega all'altra fino a creare un modo totalmente nuovo di sentire.
Analogamente conversazionalmente noi stiamo creando una nuova realtà soggettiva. Lo stiamo portando ad immaginare. Dovete osservare il vostro cliente momento dopo momento per capire cosa è utile suggerire subito dopo. Uno può praticare tale attenta osservazione in molte situazioni della vita quotidiana. E' importante capire che le persone non sono sempre nello stesso stato mentale. Può essere in una gamma di stati che varia dall'allerta più completa fino ad essere già in una specie di “trance”. Se una persona è già in trance è più facile condurla. Lo vediamo ad esempio all'uscita dei cinema. Le persone sono più suggestionabili poichè sono già state in una trance per la durata del film. La trance è uno stato particolare che intensifica la relazione e che focalizza l'attenzione di una persona su di una serie di realtà soggettive.
Sviluppare stati di “trance” quotidiana
La comunicazione ipnotica è efficace nel grado in cui arriva ad attivare, bloccare, modificare il funzionamento mentale già esistente nel nostro interlocutore. Notiamo come portare la persona semplicemente in “trance” non implica obbligatoriamente l'accettazione delle suggestioni. Ma quando l'attenzione tuttavia è fissata e focalizzata in una trance, frasi e termini che normalmente non produrrebbero risultati possono creare esperienze letterali e concrete. Queste reazioni potranno anche guidare ad un comportamento effettivo se verranno successivamente collegate in base a meccanismi associativi al fine di portare la mente in una particolare direzione[3]. A questo punto avremo quindi un nuovo comportamento del nostro interlocutore che potrà anche apparire a lui soggettivamente come spontaneo quando effettueremo il cosiddetto  “suggerimento per analogia” ad esempio utilizzando delle metafore, ovverosia delle storie che contengono già delle “istruzioni di processo” per il nostro interlocutore.
Comunicare ipnoticamente significa quindi che, dopo aver portato il nostro interlocuotore nel suo mondo soggettivo, utilizzeremo parole, intonazioni, gesti ed altri elementi che portino a riemergere meccanismi propri del nostro interlocutore. In pratica la comunicazione ipnotica interverrà a due livelli: per creare lo stato di focalizzazione e successivamente per evocare ed utilizzare i processi mentali propri del nostro interlocutore in modi nuovi. Ci legheremo in questa fase spesso alla sua mappa del mondo, a quello che desidera o rifiuta. 
La comunicazione ipnotica mette il nostro interlocutore in uno stato di "apprendimento attivo" a livello inconscio. In pratica assorbe delle informazioni senza l'ostacolo della mente conscia. Si tratta di un imparare senza coscienza di farlo, ma alla fine il comportamento si modifica. Tale tipo di apprendimento può avvenire più facilmente in uno stato dove le resistenze della mente conscia sono ridotte. Un esempio di ciò è dato dal cinema e dalla televisione. Quando ci sediamo di fronte allo schermo, rilassiamo il fattore critico. Pur sapendo che le scene che vediamo sono fittizie, ci emozioniamo e spaventiamo come se fossero reali. La televisione influenza la cultura di un paese, molte lingue nazionali, come l'italiano, hanno avuto la predominanza sull'italiano solo grazie all'impatto della televisione. E questa da sola può essere un testimonianza di quanto forte sia l'apprendimento inconscio.
Ovviamente bisogna imparare i correlati comportamentali quotidiani di tutti questi stati. Può essere utile incominciare ad esercitarsi partendo dall'osservazione di comportamenti quotidiani, commentarli, e poi incominciare a suggerire elementi che variano il comportamento.
Truismi, Ricalchi
Il ricalco linguistico
Il primo modello che esaminiamo ora è il modello del "ricalco". Col ricalco "condividiamo" la stessa realtà. Cosa significa infatti  "ricalcare"? potremmo tradurlo con "dire qualcosa che corrisponde alla realtà percepita dal nostro interlocutore. Facciamo un esempio: se dico "mentre leggete queste righe” è un ricalco, in quanto corrisponde alla vostra realtà percepita in questo momento. E' qualcosa che viene definito come vero. Questa, che è la maniera più semplice di incominciare a creare un contatto con una persona è anche chiamata "truismo"[4]. Erickson lo descriveva come “descrivere fatti oggettivi al cliente”. Un altro truismo valido per molti di voi che leggeranno questo libro può essere:  “e mentre siete seduti” se la lettura, come spesso avviene è effettuata da seduti. Queste descrizioni verbali hanno un duplice effetto:
Sia hanno un effetto tranquillizzzante sul nostro interlocutore, 
Sia rappresentano anche una forma di suggestione ipnotica soprattutto quando si legano ad esperienze passate[5]. Ad esempio, se io utilizzo il truismo “mentre siete seduti”, la vostra mente comincerà a raccogliere esperienze corrispondenti a queste parole. Dato che la maggior parte delle volte quando una persona è seduta è anche calma, possiamo pensare che una parte dell’esperienza che evocheremo sarà un’esperienza di calma. Quindi leggerete con più calma. La reazione potrà essere anche impercettibile, ma vi sarà. Il truismo rievoca quindi esperienze, associazioni mentali e meccanismi interni. 
Inoltre vi sarà comunicazione. E’ vero che voi continuerete a vivere nel vostro mondo, ma le parole ascoltate avranno ingenerato delle reazioni. In tal modo incominciamo a creare quella che viene chiamata una “trance intrapersonale”[6]. In altre parole io ed il mio interlocutore saremo come “nella stessa barca” ed il cambiamento potrà incominciare ad avvenire.
Questo è quello che viene chiamato “creare rapport” a livello verbale. La prima chiave per "creare rapport" è "entrare nel modello del mondo dell'altro. Il rapport è una condivisione. In pratica condividere quello che lui percepisce. 
Utilizzo di termini generici
Ovviamente, se conoscessimo la realtà totale della persona con la quale comunichiamo sarebbe molto facile ricalcare e condividere il suo modello del mondo. Ma così non è. Abitualmente non conosciamo il nostro interlocutore nè ciò che prova in un determinato momento.
Come fare allora?
Possiamo utilizzare parole "generiche". Il linguaggio ha infatti più livelli di astrazione.  Posso utilizzare ad esempio la parola "temperatura" che significa contemporanemaente sia caldo che freddo, che anche uno stato intermedio.
Ma potrei divenire ancora più specifico ed utilizzare l'espressione "caldo" oppure "freddo".
Esistono livelli di specificità anche maggiori. Potrei dire invece di "caldo" la temperatura è di 30° oppure di 40°.
Ed andando avanti vi sono livelli di specificità sempre maggiori: un fisico potrebbe essere più specifico ancora.
Per imparare l'utilizzo del linguaggio generico, possiamo vedere l'utilizzo massiccio che a volte ne è fatta in politica. Se leggiamo i giornali un esponenete di un partito dice ad esempio : "vogliamo più giustizia" ed un altro risponde "è importante che ci sia giustizia".
La parola "giustizia" esprime lo stesso concetto nei due casi? Probabilmente no.
Si dice anche che la parola "giustizia" è un "termine astratto". 
La PNL (Bandler) dice che "un termine astrattto è un termine che non può essere messo in una carriola", in altre parola non può essere "toccato" o "valutato sensorialmente" subito. Questi termini creeranno quindi immagini differenti a seconda delo passato personale della persona che li ascolterà.
Possiamo però utilizzare questi termini per creare maggior rapport con il nostro interlocutore, in quanto così parlando sotto un certo punto lo “coinvolgeremo”.
Vediamo qualche esempio:
Immaginiamo che siamo un venditore che incontra un cliente che manifesta un’obiezione. Possiamo utilizzare il ricalco in varie maniere:
Un primo modo è anche chiamato “ricapitolazione”. In pratica ridiremo al cliente quello che ci ha già espresso. Se abbiamo ben capito non potrà non risponderci “sì”. A questo punto abbiamo installato un modello di risposte positivo.
Un secondo modo può essere utilizzato quando ricalcare a livello di contenuto rischierebbe di non essere appropriato. Se però utilizziamo il modello della “generalità”, la comunicazione sarà molto più semplice e faremo sentire immediatamente il cliente capito. Potremmo dirgli ad esempio: "Capisco intende e cercheremo di soddisfarla al meglio".
C’erano delle pubblicità in giro di una banca che diceva: “facciamo attenzione ai vostri interessi”
Ma quali sono questi "interessi"? Ognuno avrà i suoi. La frase va quindi bene per tutti. Inoltre la frase contiene anche una “ambiguità”. Infatti la parola “interessi” può essere riferita sia in maniera generale, sia al rendimento del conto corrente. Vedremo in seguito questo altro utile modello linguistico, ma fin d’ora sottolineiamo quanto  i vari modelli linguistici ipnotici nel parlare si collegano, e si connettano l’uno all’altro. 
In campo ipnotico si usa ad esempio a volte nelle induzioni la frase: "puoi renderti conto delle tue SENSAZIONI". "Sensazioni" è un termine vago che il nostro interlocutore potrà personalizzare come più gli piace. Infatti qualcuno potrà sentire una sensazione interno, qualcun altro concentrarsi sulla temperatura della stanza e via dicendo...
Un professionista potrebbe dire dopo che il cliente gli ha esposto un caso "capisco la sua situazione". Questo termine è un altro ricalco, in quanto "situazione" è un termine generico.
Se capiamo l'arte di essere "abilmente vaghi", come è stata descritta da alcuni americani, ci si aprono di fronte incredibili possibilità e ci si spalancano le porte della vera comunicazio0ne con il nostro interlocutore.
Coprire tutte le possibilità di risposta
Vi è anche un'altra maniera di "ricalcare" verbalmente, anche definita "coprire tutte le possibilità di risposta". Anche in questo caso stiamo effettuando un ricalco, cioè diciamo qualcosa che è sempre vero. Un esempio può essere il disk jockey che, parlando alle persone che lo ascoltano in radio, dice: "sia che siate in casa, sia che siate al lavoro, sia in auto, sia in qualunque altro postopotete ascoltare ora il nuovo disco di..." Abbiamo coperto in tale maniera tutte le possibilità. Notiamo inoltre l'ultima espressione "in qualunque altro posto". E' infatti un'espressione generica che copre ogni possibilità. Allo stesso tempo però possiamo legare ad esse una guida: in questo caso è di ascoltare un disco. Praticamente in tale maniera portaimo l'interlocutore in una "direzione tunnel" coincidente con la frase suggerita dopo aver copetto tutte le possibilità esistenti.
Esercizio di ricalco su sè stessi.
Incominciate a portare l'attenzione sul vostro corpo, e, ad ogni respirazione, ricalcate parlandovi nella mente, gli elementi che sentite. Per una massima efficacia parlatevi al ritmo del respiro, mentre espirate. Ad esempio potete dirvi "mentre sento l'aria che entra e che esce dai miei polmoni...e posso sentire le mie gambe dove sono posate...e le mie mani...ed i rumori esterni". Continuate in questa maniera. Vi renderete conto che entrerete a poco a poco in una trance, in un contatto diverso con voi stessi.
Questo semplice esercizio è anche un semplice esercizio di consapevolezza diversa dall'abituale e vi permette di meglio comprendere l'efficiacia del ricalco.
In pratica potete pensare che quando utilizzate dei riaclchi parlando con un'altra persona create a poco a pèoco una realtà unica tra voi e l'altro.
Il modello della “Guida”
Il secondo modello ipnotico che andiamo ora ad esaminare è quello della "guida". Una guida significa il suggerimento di un'idea nuova. Quando un truismo viene prima di una suggestione in una frase composta, crea un "campo affermativo" o,espresso in inglese un "acceptance set". In pratica quanto detto dopo sarà più accettato. Ricalco e guida si possono così fondere assieme in una frase creando il cosiddetto modello del "ricalco e guida" dove portiamo a poco a poco il nostro interlocutore a scoprire una nuova realtà. Più ricalchi possono concorrere a favorire la disponibilità a ricevere guide. Infatti una serie di ricalchi contribuisce a creare quello che viene anche definito nel campo della vendita come "creazione di un campo affermativo". Si può pensare che ogni volta che diciamo una frase che il nostro interlocutore trova vera la mente critica si rilassa. Continuando la mente è disponibile ad accettare una affermazione anche non immmediatamente  verificata.In certi casi possiamo anche invertire l’ordine: il ricalco quando viene messo dopo (cioè segue la suggestione) si pone allora come mezzo per rinforzare la suggestione. 
Vari modi di guidare
Esistono vari modo di "guidare" il nostro interlocutore. Il più semplice è il metodo diretto dove semplicemente suggeriamo al nostro interlocutore l'idea nuova. Potremmo in tal caso utilizzare l'esperessione "puoi". Ad esempio: puoi renderti conto che la tua attenzione sta aumentando". Il risultato sarà aun aumento dell'attenzione, soprattutto se avremo creato una successione di farsi del tipo: "mentre mi ascolti e prendi appunti puoi renderti conto di come la tua attenzione sia via via maggiore". La frase appena detta potrebbe essere utile ad esempio ad un insegnante.
Un'altra frase, utilizzzabile ad esempio in una induzione ipnotica, potrebbe essere: mentre ascolti la mia voce, e ti rendi conto delle sensazioni del tuo corpo sulla sedia, della temperatura della stanza e delle altre sensazioni che hai, puoi incominciare a arilassarti.
Come detto, il ricalco può in certi casi essere seguito dalla guida. Questo può avvnire non tanto linguisticamente quanto temporalmente come nelle forme delle “direttive implicite”. Ad esempio: “appena arriverete nel posto X potrete vedere un magnifico panorama e vi renderete conto che è proprio un posto bello per stare”. Questo ricalco sul futuro è particolarmente efficace quando ci possiamo basare su qualcosa che sicuramente accade ed ha un fortissimo effetto motivazionale per la realizzazione di ulteriori suggestioni. In pratica portiamo il nostro interlocutore in uno stato di "disponibilità automatica al momento X". Notiamo che non necessario il più delle volte che la frase sia ricordata consciamente. Basta che si verifichi la situazione.In questa maniera facilitiamo uno stato potente che si appoggia sul meccanismo di feedback che riceve.
Oltre ai modi di guidare indicati finora, esiste ancora un secondo livello di ricalco, che noi chiamiamo "comando implicito". In pratica non diamo la guida direttamente ma all'interno di un'altra frase. Tale tipo di suggestione è normalmente indiretta. La suggestione diretta e quella indiretta possono entrambe dare buoni risultati, ma sono mediate in maniere differenti e le loro relazioni con la coscienza e la volizione sono differenti. Le suggestioni indirette spesso hanno dei risultati anche se il soggetto non ne è neppure conscio. Quando se ne rende conto questi è anzi spesso sorpreso[7].
L'utilizzo della negazione per creare un comando implicito.
Un primo esempio molto semplice per capire tale concetto è l'utilizzo del "non". Possiamo dire ad esempo "non essere curioso". Che risultato otteniamo? In realtà la persona aumenterà la curiosità. Infatti anche se a livello logico avremo negato il fatto di essere curiosi, l'avremo però suggerito a livello inconscio. Infatti la nostra mente ragiona per immagini. Quindi, se utilizzamo l'espressione NON pensare a... (ad esempio un elefante rosa), è inevitabile che tutti penseranno all'elefante rosa! 
Un altro esempio famoso è il titolo dle film "non aprire quella porta". Immediatamente nell'ascoltatore appare il pensiero "e perchè non la debbo aprire?", e "se la aprissi cosa succederebbe?". Leggevo recentemente che in Germania hanno dovutponcambiare un caretello che ,mettevano vicino agli erogatori di benzina verde. Avecvano infatti scritto un'espressione del tipo "non nutilizzate questa pompa per rifornire la vostra auto con marmitta di vecchio tipo". Infatti troppi utilizzatori non si rendevano conto del "non" e mettevano benzina verde nei serbatoi di vecchio tipo. Un altro esempio può essere una persona che sta camminando sull'asse di equilibrio. Se voi gli dite "non cadere" porterete l'idea di cadere a nascere nella sua mente e rischierete proprio che lui cada! Un mio allievo ha raddoppiato
 il suo giro d'affari semplicemente attraverso l'accorto utilizzo del "non". Vendeva reti da comupter. Prima approcciava i suoi clienti in maniera non studiata dicendogli "una rete da computer può migliorare l'efficaci del suo studio". Questi gli rispondevano "grazie" e poi gli dicevano, "ripassi domani". Allora decise di modificare il suo modo di esprimersi. Iniziò con il dire: "guardi, non le garantisco che una rete da computer possa raddoppiare da subito la sua produttività, comunque le assicurò che lavorerà meglio". Di colpo i suoi risultati cambiarono. Perchè? Perchè suggeriva l'idea di guadagno al suo cliente, anche se in realtà la negava nella stessa frase. Ma nella comunicazione è importante sapere creare immagini mentali, sono queste quelle che ci daranno il risultato.
Varianti
Vi sono poi ulteriori varianti nell'utilizzo dell'espressione negativa. Ad esempio possiamo utilizzare i verbi "cercare" e "provare". Questi verbi infatti implicano l'idea di fallire, non riuscire. 
Un'altra variante molto efficace è il “dubbio”. Linguisticamente utilizziamo un’espressione del tipo: “non so se tu possa...” In tale frase trasmettiamo un dubbio. Poichè è un dubbio, è una specie di ricalco (truismo) difficimente contraddicibile. In ogni caso, la frase per essere capita richiede alla persona di immaginare almeno quanto viene detto e come abbiamo anticipato l'immaginazione è la chiave della comunicazione ipnotica verbale
L'utilizzo delle metafore per dare comandi impliciti
Un altro modo di creare dei comandi impliciti è attraverso delle metafore. Con le metafore possiamo addirittura creare anche delle "istruzioni di processo" che spiegano al nostro cliente od interlocutore esattamente come comportarsi e reagire nelle varie circostanze.
La metafore più semplice è l'"esempio". Quando utilizziamo un esempio il nostro interlocutore seguirà mentalmente quello che gli diremo e si creerà le immagini mentali appropriate. Inoltre ad un esempio non si potrà mai rispondere "no", in quanto stiamo semplicemente riferendo una esperienza. Un medico potrà ad esempio dire al suo cliente "proprio l'altro giorno vi era un paziente che aveva gli stessi sintomi. dopo aver iniziato la cura incominciò subito a SENTIRSI meglio ed anche a MIGLIORARE IL SUO UMORE." Mentre il fatto di sentirsi bene può ancora essere iun risultato dei farmaci, il migliore umore apparirà a seguito delle frasi che gli abbiammo detto ora.
Le metafore, operando per analogia, operano una comunicazione su più piani. Esse toccano contemporaneamente i due livelli conscio ed inconscio. Le metafore, sono sempre altamente ipnotiche. Infatti chi le ascolta tenderà sempre ad immedesimarsi coi personaggi della storia stessa, e così facendo a provare le loro emozioni. La logica di una metafora, o la sua non contraddicibilità (si tratta per molte metafore infatti della narrazione di fatti vissuti e reali) può colpire la mente conscia e guidarla verso nuovi schemi. 
Quindi con le storie operiamo la "comunicazione multilivello". Infatti il messaggio primario appartiene al conteso mentre ogni parola, elemento ecc.della metafora ha le proprie catene associative che sono svincolate del concetto. Inoltre gli elementi della metafora si pongono in sequenza, dando così delle "istruzioni di processo". 
Ad esempio un venditore potrebbe raccontare di un cliente felice che ha già provato il servizio e di come ha deciso rapidamente, una donna che vuole sedurre un uomo delle persone che la desiderano e via dicendo. Molto del lavoro della metafora è inconscio, ciò significa che spesso le associazioni da questa evocata possono attivarsi al momento opportuno, anche se sul momento non ve ne è tracc⁫ia. 
Le metafore inoltre focalizzano e creano già di per sé stesse degli stati di trance. Esse rappresentano una maniera di focalizzare l'attenzione e di portare il cliente in una realtà interiore, in quanto dovrà immaginare e dare un senso alle parole che ascolta. Questa è anche chiamata "comunicazione per analogia". Essa avviene contemporaneamente ai due livelli conscio ed inconscio. La logica di una metafora, o la sua non contraddicibilità (si tratta dmagari di un fatto vissuto e reale) può colpire la mente conscia e guidare verso nuovi schemi. 
La guida attraverso le domande.
Un altro elemento fondamentale nella comunicazione sono le domande. Esse possono aiutarci a focalizzare e rinforzare l’attenzione su particolari punti e quindi costituire delle guide molto sottili. Le domande sembrano sempre innocenti[8]. Quando altre persone ci chiedono qualcosa, è normalmente perchè gli serve, e la domanda implica che noi sappiamo qualcosa e possiamo aiutarli. Le domande che richiedono aiuto, consigli e così via sono molto utili per focalizzare l'attenzione. Alcune ricerche scientifiche[9] indicano che quando riceviamo una domanda, il cervello esegue una ricerca all'interno del suo intero sistema anche se ha già trovato una risposta valida a livello conscio. Erickson e Rossi fanno vari esempi di come molte esperienze della vita quotidiana mostrino ciò: quante volte ad esempio dimentichiamo qualcosa, ci pensiamo, e dopo un poco ci appare la risposta? E' come se la nostra mente continuasse nel suo inconscio la ricerca. Il fatto che tale ricerca incoscia sia condotta in risposta a delle domande anche dopo che la mente consci è apparentemente soddisfatta o altrimenti occupata è una dimostrazione che la nostra mente può contemporanemaente funzionare a livello conscio ed inconscio.[10]
L'utilizzo dell'espressione  "ti è mai capitato di...?"
Un'altra espressione estremamente potente che può essere utilizzata per guidare il nostro interlocutore in un nuovo stato emozionale è quella "ti è mai capitato di...?" dove al posto dei puntini metteremo lo stato che vogliamo suggerire. Ad esempio: "ti è mai capitato di...sognare". Oppure "ti è mai capitato di... essere felice"? Questa espressione porta il nostro interlocutore a scandagliare la propria storia personale alla ricerca di esperienze che corrispondano al verbo suggerito. E per trovare queste esperienze dovrà viverle. Infatti, ogni volta che accediamo ad un ricordo, attiviamo anche i nostri sensi, anche se rivolti in maniera interiore, e le reazioni biochimiche corporee corrispondenti.
Questo tipo di frase potrà essere usato con persone estremamente negative accompagnata dall'espressione "non". In tal mondo il nostro interlocutore, con due modelli linguistici collegati, non potrà opporsi a vivere l'esperienza suggerita. 
Un esempio può essere l'utilizzo di questo modello in terapia dove potrebbe arrivare una persona che afferma "non posso vivere bene". La ricalcheremo e guideremo dicendo "capisco come le i senta che non può...ESSERE FELICE". Cosa avremo fatto? Avremo ricalcato il suo stato d'animo negativo ed allo stesso tempo suggerito una nuova realtà. In queste situazioni è bene reiterare l'utilizzo del comando nascosto o implicito a più riprese. Ogni volta infatti creeremo una "colorazione" nella mente del nostro interlocutore che ripetuta lo porterà infine a cambiare totalmente il suo stato interiore.
Utilizzo di comandi impliciti a catena
Qualche volta una persona non è pronta a ricevere subito un determinato comando implicito. Potremo allora creare una catena di comandi impliciti che partendo da uno stato d'animo che lui riesce a provare facilmente prosegua fino allo stato d'animo che noi desideriamo creare.
Un esempio può essere. Non so se questo prodotto che guarda Le può interessare. Personalmente io quando l'ho visto ne sono RIMASTO AFFASCINATO fino al punto di DESIDERARE ACQUISTARLO per me.
Nell'esempio appena fatto noi partiamo dall'interesse e saliamo progressivamente fino ad arrivare al desiderio ed all'azione. L'espresione "fino al punto di"  ci ha aiutato a creare un ponte per arggiungere lo stato finale
La tecnica della Disseminazione
Non sempre è necessario creare frasi così elaborate. Possiamo infatti ricorrere alla tecnica della "disseminazione". Questa termina significa che noi "semineremo" nella nostra conversazione una serie di comandi impliciti, ma come l'agricoltore che butta il seme, senza troppo preoccuparsi di dove cade il singolo seme. L'insieme produrrà il risultato. Possiamo anche utilizzare la disseminazione in combinzione con il principio della catena appena esposto. Significa ad esempio che nella prima parte della conversazione semineremo soprattutto comandi impliciti di un tipo e andando avanti varieremo secondo le necessità


Frasi e Parole speciali
Frasi e parole che aiutano a superare la resistenza della mente conscia
Analizziamo ora come terzo modello fondamentale una serie di espressioni che depotenziano la mente conscia e che ci facilitano l'accesso alle reazioni inconscie.  
Molta gente non si rende conto che la maggior parte di processi mentali sono autonomi. Pensano di dirigere lorro i propri processi e la propria vita. Questo è vero solo fino ad un certo livello. Ma una grande parte del lavoro e delle nostre scelte è ffatto dalla nostra mente inconscia. Basta pensare alla scelta del partner, alle amicizie, al decidere che cosa sarà il nostro futuro. Un aspetto fondamentale della comunicazione ipnotica è far sì che i processi mentali e di scelta suggeriti appaiano soggettivamente spontanei. Praticamente bisogna che siano originati dall’inconscio e che il conscio li permetta. Una parola ovviamente che si rivolge all’inconscio è "inconsciamente". Potremmo utilizzarla in questa maniera " magari voi, lettori di queste righe, vi troverete ad utilizzare un giorno inconsciamente queste frasi nella vostra comunicazione quotidiana, dopo averele semplicemente lette in queste pagine."
Un'altra espressione altrettanto potente ed anche più comprensibile alla maggioranza della popolazione è "spontaneamente".  Essa suggerisce quest'idea di reazione automatica ed inconscia. Cosa è inaftti una cosa "spontanea"? E' un qualcosa che succede senza l'aiuto della mente conscia, in maniera quasi "automatica". Ed anche "automatico" è  qualcosa che suggerisce che non è tanto la nostra mente conscia a dirigere le nostre azioni, bensì la nostra mente inconscia.
Un'altra serie di parole che aiutano la risposta della mente inconscia sono tutte quelle che implicano il concetto di "velocità". Infatti, mentre la mente conscia, che si basa su ragionamenti lineari, mette parecchio tempo per eseguire le sue elaborazioni, la mente inconscia è istantanea.
Parole come "immediato", "istantaneo", "subito", fanno tutte riferimento all'azione della parte più ampia del nostro cervello dove le elaborazioni vengono effettuate in maniera quantistica ed istantaneamente.
Anche certe espressioni, come"basta lasciare andare le cose come devono andare”. Una volta che abbiamo attivato l'inconscio del nostro interlocutore, possiamo infatti suggerirgli di lasciare procedere autonomamente i processi installati e la frase seguente può essere utilizzata a volte nella terapia ipnotica. In realtà stiamo suggerendo uno stato di trance, in quanto "permettere un flusso di pensieri autonomi è uno stato di trance"[11]. Queste espressioni facilitano anche l'accesso al sistema parasimpatico e facilitano il "non fare" rispetto allo sforzo attivo. 
Il non fare è un prerequisito per molte esperienze ipnotiche. La maggior parte dei fenomeni ipnotici sono sperimentati lasciandosi andare fino al punto in cui emerge un nuovo modello di comportamento.
Anche la pubblicità utilizza molto il "Non fare" per creare stati di trances: non c'è bisogno che vi preoccupiate: faremo tutto noi. Queste frasi stimolano anche un porocesso di "regressione ipnotica" In pratica l'interlocutore si lascia andare, come un bambino quando viene accudito.
Sulla stessa linea, di lasciare le cose accadere, senza effettuare controllo, la pubblicità fa anche molto utilizzo delle espressioni "subito", "immediatamente". Un esempio può essere " diventa subito titolare di un conto..." utilizzato da una banca.
La parola “sorpresa”
La parola "sorpresa" piace a molta gente. L'ego è normalmente recettivo alle sorprese e la parola stimola associazioni che ricordano l’infanzia. Una sorpresa implica sempre che il soggetto non avrà controllo e rappresenta quindi una risposta condizionata che spinge molta gente ad essere curiosa ed a lasciare andare le resistenze. Alla parola sorpresa possiamo poi legare la cosiddetta “interruzione di schema”


________________
[1]         Vedi anche: The Secret Art of Hypnotic Writing - Dr. Robert Jacobs Ms,Ch
[2]         Cfr “Hypnotic Realities” di Milton Erickson e Rossi
[3]         E’ questa la teoria dell’utilizzazione dell’ipnosi. Erickson, Rossi 1975
[4]         Dall’inglese “true” che significa “vero”. Chiamiamo in questa maniera un'affermazione che non può essere negata dal nostro interlocutore.
[5]         Weitzenhoffer 1957 – citato in “Hypnotic Realities”
[6]         Wolinsky “trance people live”
[7]         Erickson “Hypnotic realities”
[8]         “Hypnotic realities” Erickson, Rossi 
[9]         Sternberg, 1975; Shevrin, 1975
[10]         Erickson, 1938; 1941  
[11]         Cfr Milton Erickson “Hypnotic Realities”