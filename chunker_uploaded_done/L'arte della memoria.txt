L'arte  della memoria
Metodo razionale e moderno per ottenere  una memoria ferrea
AVVERTENZA
Quest'operetta differisce da tutto il poco stato pubblicato finora in Italia sull'Arte della Memoria. Essa cioè lascia deliberatamente da parte ogni trucco, ogni artificio, affidando il miglioramento della memoria alle sole facoltà di percezione, di osservazione e di giudizio che ciascuno di noi possiede. Quanto agli mnemonici, numerosissimi e sorprendenti, essi sono argomento di una operetta che si intitola Mnemotecnica (arte della memoria « artificiale »)  e alla quale rimandiamo il lettore.
Una terza operetta La Ginnastica dei Sensi dà soddisfazione a coloro che intendono affidare i loro mezzi di percezione naturale e guardare il mondo con occhi ben aperti. Chi avrà studiato questo libro si accorgerà ben presto dell'eccezionale importanza di avere dei sensi vìgili per ottenere una memoria ferrea.
Le ire operette riunite formano senza dubbio il miglior trattato di « Arte della Memoria » che finora esìsta al mondo. Esso infatti è il riassunto di tutto ciò che di meglio si trova sparso in opere di ogni tempo e di ogni paese. L'Ars memorandi, considerata nel Medio Evo come parte della Magia e oggi reperìbile a gran fatica in trattati costosissimi e rarissimi, viene così portata alla luce del sole a beneficio dei nostri affezionati Lettori.
LE BASI DELLA MEMORIA
Chi è smemorato non si istruisce studiando, più di quanto non arricchisce chi intasca monete, ma ha te tasche rotte!
L'arte della memoria si può definire l'abilità di richiamare al proprio spirito, al momento opportuno, imagini, avvenimenti, ragionamente e sentimenti già provati.
Questa abilità presuppone nelle nostre cellule cerebrali la possibilità di rimanere impressionate, cioè modificate dalle imagini, dagli avvenimenti, dai ragionamenti e. dai sentimenti, di guisa che, quando essi si ripresentano, noi riesciamo a riconoscerli, vale a dire abbiamo entro di noi la sensazione che non si tratta di percezioni nuove, ma di una specie di resurrezione. La memoria getta così un ponte tra il presente e ciò che fu.
Che cosa occorre dunque perchè un fatto possa venir ricordato ?
Occorre anzitutto che abbia impressionato la nostra coscienza, cioè vi abbia apportato una modificazione più o meno stabile. Quando noi rientriamo dalla passeggiata non ricordiamo che due o tre dei mille volti che abbiamo incontrato. Quando abbiamo terminato la lettura del giornale ricordiamo solo i fatti che ci hanno prodotto  « impressione ».
Noi rimaniamo impressionati da ciò a cui abbiamo prestato attenzione.
L'attenzione è l'atto col quale tutte le nostre energie intellettuali o sentimentali vengono polarizzate più o meno a lungo verso un solo oggetto.
Vi sono due sorta di attenzione: l° Attenzione volontaria. 2° Attenzione involontaria.
E' volontaria l'attenzione che dipende dall'avere volontariamente adattato noi all'oggetto della nostra attenzione.
Se dobbiamo fare una somma, occorre che noi adattiamo noi stessi all'atto dell'addizione, escludendo dal nostro campo intellettuale ogni percezione che non si riferisca a questo atto.
E' involontaria l'attenzione che dipende dall'aver dovuto adattarci a un oggetto. Un lampo, uno sparo, un'apparizione improvvisa ci costringono a orientarci, a polarizzarci verso la sensazione ricevuta. Essa è tanto forte che annulla in noi ogni altra sensazione.
Da che cosa deriva l'attenzione volontaria?
La parola stessa lo dice. Essa deriva dalla « volontà ». Senza volontà non vi può essere attenzione spontanea.
Da che cosà deriva, allora, la volontà di prestare attenzione?
Deriva dall' « interesse », cioè dal riconoscimento preventivo che l'imagine, l'avvenimento, il ragionamento, il sentimento, ci toccano davvicino, per motivi diversissimi e sempre individuali. Nelle notizie di un giornale un uomo di mondo presterà attenzione ai ricevimenti, alle notizie di spettacoli ; uno sportsman alle notizie di sport, un politico agli avvenimenti della Camera, una comare alla cronaca, e via dicendo. A passeggio una signora ricorda a meraviglia com'era vestita la donna che le passò accanto, mentre suo marito non ne ricorda che le fattezze !
Il nostro interesse e quindi la nostra volontà, derivano dunque in parte dalla nostra costituzione intima, dalla nostra posizione sociale o dalle contingenze del momento. Per un'altra parte derivano dall'utilità o dal diletto che le sensazioni possono procurarci.
Ma non basta prestar attenzione per poter ricordare. Se bastasse, la nostra memoria sarebbe ingombrata da un'infinità di sensazioni o di nozioni inutili, dato che l'interesse di un momento non è quello di un minuto prima o di un minuto dopo.
Come si regola dunque l'intelligenza?
L'intelligenza si regola eliminando « automaticamente » le nozioni che non ci interessano più. Cosi lo scolaro, passato l'esame, non ricorda più le sue tesi; l'agenti di cambio dimentica i listini di borsa dei giorni avanti, ecc.
Ohe cosa occorre dunque per poter ricordare ?
Occorre non solo prestare attenzione, ma prestarla coll'intenzione di ricordare più tardi quanto impariamo. Insomma, nel fatto dell'apprendere, noi operiamo in modo diverso quando si tratta di imparare per una necessità momentanea da quando si tratta di imparare per richiamare più tardi la stessa cognizione.
Ma non basta neppure « prestar attenzione per voler ricordare ». Molte volte ricerchiamo una cognizione che sappiamo di possedere, senza riuscire a rintracciarla. Occorre dunque una facilità di rievocazione che, come vedremo più tardi, dipende dalla facilità di associare idee, sentimenti ecc., in modo che partendo da un punto noto possiamo arrivare a quello che ci abbisogna.
Riassumendo,  troviamo  che  per  ricordare  occorre: 1° Apprendere. — 2° Conservare. — 3° Rievocare.
Esiste  un'arte  della memoria?
Si. Essa consiste in una tecnica, in un complesso di regole le quali insegnano appunto ad apprendere, conservare e riecare le nostre impressioni con assai maggiore facilità di quanto non sia consentito a tale facoltà non opportunamente esercitata.
L'ARTE D'IMPARARE
L'arte d'imparare è l'arte di assimilarci una cognizione che era prima fuori di noi.
Il suo presupposto — lo abbiamo visto — è la volontà. La volontà è in gran parte innata, in parte è anch'essa frutto di uno speciale allenamento (*), in parte sì educa coll'esercizio della concentrazione.
(*) Vedere Biblioteca Hermes N. 42: L'EDUCAZIONE DELLA VOLONTA' (L.  6.-).
La concentrazione o attenzione o monoideismo, è la facoltà di arrestare il giuoco automatico delle rappresentazioni mentali a profitto di una rappresentazione unica o predominante.
Ci spiegheremo con un esempio. State leggendo nella storia romana il racconto dell'assalto dei Galli al Campidoglio. La parola Campidoglio rievoca in voi il ricordo di un chiaro mattino in cui siete salito al colle sacro per visitarvi i Musei. Ma in quella visita non eravate soli. Era con voi un amico che poi morì in guerra. L'idea della guerra vi ricorda un vostro viaggio ai campi di battaglia. Rivedete la galleria del Grappa, il panorama del Montello, Trieste adagiata ai piedi del Carso. A Triete, in un ristorante... Ma, e la storia romana? La pagina è davanti a voi, ma il vostro pensiero ne è lontano più di quanto disti Trieste da Roma.
Che cos'è dunque che vieta la concentrazione?
E' la distrazione, cioè l'attenzione portata su un altro oggetto. A. meno di essere idioti, il nostro cervello è sempre occupato da qualche pensiero. Ma per lo più questi pensieri si svolgono seguendo una serie che chiameremo per contiguità e ohe impareremo a conoscere più tardi.
Ber concentrarci occorre dunque a ogni momento vietarci « con un atto volontario » lo sfilare delle imagini che scorrono automaticamente sul nostro schermo cerebrale, e riportare il pensiero su un oggetto unico.
La concentrazione si può educare mediante appositi esercizi. Noi ne faremo oggetto di un capitolo speciale.

ESERCIZI   DI   ATTENZIONE E DI CONCENTRAZIONE
Osservazione preliminare.
Tutti gli esercizi di concentrazione si riducono a ottenere questi due scopi :
1° che si prolunghi sempre più la durata del tempo in cui siamo capaci di osservare un oggetto ;
2° che si prolunghi la capacità di osservare in un tempo dato un numero sempre maggiore di particolari. Nell'un caso come nell'altro occorre che l'oggetto della nostra attenzione presenti un interesse. Ma l'interesse è dato dalla quantità di particolari che noi possiamo scoprire in un complesso generale ; dalla quantità, cioè, di punti di vista sotto cui possiamo esaminare un soggetto.
Ma tale quantità di punti di vista deve esserci 'fornita dalla capacità di analizzare e di collegare il soggetto con altri già noti. Se ne deduce che la facoltà di concentrarci su un oggetto è relativa alla capacità di trovare interessa al soggetto stesso.
Questo interesse potremo suscitarlo naturalmente o artificiosamente.
Non bisogna dunque imaginarsi che la concentrazione consista nello sforzo di contemplare passivamente una cosa per un tempo sempre più lungo. Il tempo della concentrazione sarà lungo o breve secondo che noi avremo trovato nell'oggetto preso in considerazione un maggior o minor numero di punti di vista interessanti. In sostanza un'attenzione lunga su un solo oggetto può venir considerata come un lungo seguito di brevissime attenzioni alla varie parti che costituiscono il soggetto stesso. Se ne deduce perciò, che la facoltà di concentrarsi su un soggetto corrisponde alle facoltà di analizzarlo più o meno profondamente e di trovare in esso dei punti più o meno numerosi di raccordo con quanto costituisce il nostro capitale mentale.
1° Esercizio.
Scegliete tre soggetti di meditazione ben distinti fra loro, per es. una questione d'interesse personale, una d'interesse professionale e una d'interesse astratto, filosofico o altro. Guardate l'ora. Applicatevi subito a pensare unicamente alla prima delle vostre tre questioni. Datele tutta la vostra attenzione. Se non . siete già a un certo grado padrone della vostra ideazione, ben
presto vi accorgerete di esservi distratti. Non scoraggiatevi: il primo passo è proprio questo di accorgervi che siete distratti, e se riescite ad accorgervene, riescirete anche a ricondurre il pensiero sul vostro primo soggetto.
Ai nostri scolari noi suggeriamo un sistema pratico. Dispongano sul loro tavolo un oggetto inconsueto, preso da un'altra stanza ; un portacenere, una statuetta, qualcosa insomma a cui l'assuefazione non ci abbia ancora reso ciechi. A questo oggetto colleghiamo mentalmente il soggetto delle nostre riflessioni. Se la mente si distrae, riportando automaticamente lo sguardo sull'oggetto noi ce ne accorgiamo e riprendiamo la riflessione interrotta.
Non scoraggiatevi dunque: riconducete una, due, venti volte la vostra coscienza sulla questione scelta e continuate per dieci minuti.
Passate allora bruscamente al secondo soggetto e finalmente, dieci minuti dopo, al terzo. Maggior difficoltà incontrate in questo lavoro e più vi converrà accanirvi per raggiungere lo scopo.
2° Esercizio.
Scegliete un argomento aridissimo o totalmente lontano dalle vostre occupazioni e preoccupazioni abituali, e sforzatevi di raccogliere intorno a tale soggetto per via di riflessione tutte le idee che vi riesce.
Ecco alcuni esempi di soggetti:
— Figurarsi la giornata del re d'Inghilterra o del Papa.
— Supporre di essere un falegname incaricato di fabbricare una cassa, e imaginare tutte le operazioni necessarie, partendo dal legno grezzo.
— Come sarà organizzata la navigazione mercantile?
—  Se fossi un negoziante di burro, come disporrei la mia azienda ?
—  Come sarà il meccanismo di un orologio ? (a memoria, senza esame diretto).
3° Esercizio. - Acuità visiva.
Prendete un oggetto comune, una chiave, per es., e disponetela sulla tavola davanti a voi. Seguitene coll'occhio i differenti contorni e dopo aver ripetuto attentamente quest'operazione più e più volte, chiudete gli occhi e tentate di ricordarvi con precisione la forma della chiave. Con tutta probabilità molti particolari vi saranno sfuggiti. Ad ogni modo riaprite gli occhi e studiate ancora l'oggetto, poi richiudeteli e completate la vostra imagine mentale fino a che sia perfetta.
Quando ritenete di possedere l'imagine mentale perfetta della vostra chiave, provatevi a disegnarla a memoria su un pezzo di carta, poi confrontate il vostro schizzo coll'originale. Constaterete delle dimenticanze e degli errori che necessiteranno una nuova contemplazione seguita da un nuovo disegno.
Per giungere il più rapidamente possibile alla perfezione, agite con metodo. Portate anzitutto la vostra attenzione sulle proporzioni generali dell'oggetto. Paragonate la sua lunghezza (dopo averla valutata) alla larghezza della parte superiore e a quella della parte inferiore. Studiate quindi separatamente queste due parti valutando le loro superfici rispettive: finalmente occupatevi dei particolari della parte inferiore. Non è indispensabile disegnare il modello in grandezza naturale, ma occorre eseguire uno schema esattamente proporzionato.
Prendete 5 pezzi di carta della medesima grandezza, colore e qualità, tracciate sul primo pezzo 6 grosse linee, 7 sul secondo, 8 sul terzo, 9 sul quarto e 10 sul quinto ; le linee devono essere tutte egualmente forti e lunghe, ad uguale distanza l'una dall'altra. Voltate quindi i pezzi dì carta in modo da non vedere le linee, mescolateli ad occhi chiusi, levatene uno e gettatevi rapidamente uno sguardo. Dite poi quante linee avete visto. — Verificate quindi se non avete errato. Mescolate di nuovo i pezzi di carta e fate altre prove.
Per quanto semplice possa apparire tale esercizio, esso è assai utile perchè mercè sua più rapida diventa la ritentiva, più preciso il giudizio, si acuiranno l'attenzione e la concentrazione senza le quali sarebbe impossibile indicare ogni volta il numero preciso. A poco a poco questo esercizio diventerà una pratica utilissima di cui anche la persona più intelligente non avrà a vergognarsi.
Pervenuti che siate a riconoscere con un solo sguardo il numero giusto delle linee, prendete altri pezzi di carta e tracciate su quelli con matite colorate 5-8 linee di diverso colore; provatevi quindi a stimare con un'occhiata quanti colori avete visto e quante erano le linee turchine, rosse, gialle, verdi, verdecupo ecc. ecc.
Potete tracciare anche su diversi fogli di carta il medesimo numero di linee, purché siano di diversi colori.
Quando siete giunti al punto di saper indicare sempre giustamente il numero ed il colore delle linee provatevi di acuire vostra ritenitiva circa le lunghezze, le lontananze e le grandezze in generale. Prendete nuovamente dei pezzi di carta, segnando sul primo una linea di 2 cm. di lunghezza, sul secondo una di 3 cm. ecc. sino a 9 cm., mescolate quindi i pezzi di carta e cercate di stimare con una sola occhiata le differenti lunghezze. Provate inoltre a stimare all'aperto le distanze a metri ed a passi, passando mano mano da piccole a distanze maggiori. Se
misurate prima la lunghezza del vostro passo ordinario (quello militare è di 3/4 di m.) voi potrete controllare facilmente se la vostra stima in metri è giusta.
Ottenuto che abbiate anche in questo esercizio un buon risultato, disegnate su altri pezzetti di carta dei rettangoli p. e. di 3 cm. di lunghezza e 2 di larghezza e 6 cm. lunghezza e 3 di larghezza, 5 cm. di lunghezza e 6 di larghezza, 3 cm. di lunghezza e 5 di larghezza ecc. ; provatevi quindi a stimare giustamente la loro grandezza.
Disegniamo ora su ogni singolo pezzo di carta alcune linee ed alcuni quadrati di diverse grandezze e di diversi colori. Proviamoci quindi di indicare ogni volta il nome, il numero e la grandezza delle figure che abbiamo visto.
Prendiamo poi alcuni cerchi di diametro diverso e proviamoci a ricordare le misure del diametro, senza che questo sia annotato in realtà.
Prendiamo delle figure con differente numero di angoli (fra queste anche circoli con diametri diversi) e proviamoci di stabilire, gettandovi una sola occhiata il numero delle figure viste, la loro forma, se quadrate o circolari, la lunghezza dei diametri di queste ultime ed il colore di tutte le figure. Si possono adoperare anche fiori diversi, od altro. Quest'esercizio è istruttivo e dilettevole anche per i bambini. Non si dovrebbe però stancarli troppo, secondo la loro età è sufficiente un quarto o mezz'ora al giorno. Vi sono ancora altri esercizi, diffatti solo durante il sonno i nostri sensi non sono occupati e qualsiasi oggetto, dal paese più magnifico, e dallo stupendo spettacolo che offre il cielo stellato, fino alla piccola penna d'acciaio colla quale scriviamo, tutto può servire ad acuire la facoltà d'osservazione e a migliorare la nostra memoria.
A questo punto sarete maturi per un altro esercizio.
Entrate in una stanza la cui vista non vi sia troppo familiare, esaminatene i particolari concernenti le grandi linee: situazione delle finestre, natura dell'impiantito, delle tappezzerie, colore e composizione dei mobili.
Passate allora in un'altra stanza e annotate i particolari osservati nella prima, sforzandovi dì ricordarveli colla maggiore abbondanza e fedeltà possibili.
Il giorno dopo si rientrerà nella stanza per il controllo della lista.
Invece d'una stanza si può osservare un quadro, una costruzione, una vetrina, un paesaggio, ecc.
La comprensione rapida (rapidità di veduta intellettuale) è una facoltà strettamente collegata alla memoria visuale, e consiste nel vedere e capire gli oggetti completamente, anche se in moto, in un tempo minore di quel che occorre alla maggior parte degli
altri uomini. La memoria visiva arricchisce la memoria dei fenomeni: la comprensione rapida dà rapidità di percezione e di pensiero. Solo i ladri e i poliziotti si esercitano in quest'arte.
Quando camminate in strada, guardate da entrambi i lati, e non solo' alla vostra destra, come tutti fanno. Quando pensate a una scena già vista, a un luogo non più presente, sforzatevi non solo di ricostruirli nelle linee, ma anche nel colore, nella piena luce ambiente, colla vividezza della cosa reale. La potenza evocatrice è alla portata di tutti, non costa nulla, può essere esercitata nei ritagli di tempo. Per acquistarla, attaccatevi a un soggetto finché sarete in grado di rievocare ogni particolare di forma e di colore. (*).
(*) Vedere il vol. N. 52: LA GINNASTICA DEI SENSI. L.   6.-.
Da principio attaccatevi a un soggetto solo, complesso ; ed es. un quadro. In un primo tempo osservate ogni tratto del quadro, sforzandovi di riprodurlo poi a matita nelle sue linee essenziali. Si vedrà come, più di quel che sembri, la pretesa inabilità di disegno celi l'inabilità della memoria. E' sempre possibile infatti riprodurre un segno ben chiaro nella mente, una curva, una proporzione. La matita si arresta incerta là dove si arresta la memoria.
Di una lingua estera mediocremente nota, sforzatevi di trascrivere frasi appena intuite con un'occhiata. Leggete un brano d'autore e studiatevi di trascriverlo a memoria, parola per parola, poi confrontate le mancanze, le variazioni, ecc.
N. B. — Notiamo qui alcune stranezze della memoria visiva. 1 monumenti, i paesaggi fotografati da noi, ci rimangono nella memoria con sorprendente facilità solo che ci riferiamo al ricordo della fotografia prima che a quello dell'oggetto concreto. Anche di una persona di cui non riesciamo a rammentare il viso, la rievocazione viene assai facilitata dal ricordo del suo ritratto.
Un suggerimento pratico. Quando dovete visitare in fretta una città e volete conservarne un tenace ricordo, fate così. Appena scesi dal treno comprate dal primo tabaccaio le cartoline illustrate raffiguranti i monumenti che intendete visitare (naturalmente questo lo avrete appreso dalla guida). Davanti a ciascun monumento mettetevi nella posizione precisa da cui è stata presa la fotografia e confrontate accuratamente la cartolina col monumento (o col quadro, o col panorama)  in modo da riconoscerne i particolari.
Vi accorgerete di due cose:
1°.   —   Che   l'esame   della   cartolina   facilita   in   modo   straordinario  la
scoperta di  particolari e  di caratteristiche che  altrimenti vi sarebbero sfuggite.
2°.  — Che a casa vostra,  rivedendo la cartolina-panorama, rivedrete il
monumento  tal  quale  come  se  fosse   davanti  a  voi e  non  come   è  raffigurato
dalla incisione.
4° Esercizio - Udito.
Per questo esercizio, se non possedete un fonografo o un autopiano, bisogna ricorrere alla compiacenza di un suonatore o di un cantante, in modo da poter riudire più volte un'aria, un motivo musicale. Durante la prima audizione, abbandonatevi interamente all'impressione senza alcun sforzo per analizzarla o ritenerla.  Alcuni momenti dopo la fine dell'esecuzione, cercate

di ripeterne vocalmente o mentalmente alcuni frammenti Ascoltate allora una seconda esecuzione, questa volta col proposito di ricordare le prime e le ultime note. Poi sforzatevi di richiamarle. Cercatele. Una terza audizione vi permetterà di verificare l'esattezza del vostro ricordo, e di ricordare una nuova serie di suoni, gli uni seguenti alle prime battute già sapute, gli altri precedenti le ultime egualmente registrate.
Continuando in tal modo, fisserete in mente l'insieme del pezzo, afferrerete le sfumature, i diversi movimenti, le pause, ecc. ecc. Voi dovrete allora darvi l'illusione di riudire ancora l'esecuzione ricordandovi il suono esatto dello strumento e della voce dell'esecutore.
In difetto dei mezzi necessari per eseguire quanto precede, esercitatevi semplicemente a ricordarvi con tutta la nettezza possibile le varie sonorità: il tintinnio di una moneta, il grido di un animale, la parola di una persona frequentemente ascoltata e altre cose analoghe. Si può anche tentare la ripetizione di versi musicali preferibilmente uditi leggere. Le poesie di Giovanni Marradi sono indicatissime allo scopo.
Moltissimi sono gli esercizi che si possono fare allo scopo di sviluppare e rinvigorire mediante l'udito la ritentiva e lo spirito d'osservazione. Per sviluppare la ritentiva si faccia leggerre o parlare qualcuno in fretta e poi a bassa voce e si procuri di sentire e di capir tutto. Gol tempo ci si allontani gradatamente da chi legge o parla, e la lettura o il discorso avvenga gradatamente più in fretta e più a bassa voce. Un tale esercizio vi sarà utile per comprendere lingue straniere, poiché tutta la difficoltà consiste nel distinguere giustamente e con prontezza i suoni.
Se siete nella vostra stanza provatevi a distinguere i diversi suoni che provengono dal di fuori: il passo di uomini o di donne, dei cavalli leggeri e pesanti, il canto degli uccelli, il ronzare delle mosche, lo stormire delle foglie, il mormorio del ruscello ecc.
Prendete un'opera di prosa od in versi, scientifica o meno, a seconda dello scopo che vi siete prefisso, e fatevi leggere adagio la prima proposizione ; provatevi quindi a recitarla bene. Non riuscendo, fatela rileggere ecc. Evitate però di gettar un'occhiata nel rispettivo libro, perchè la memoria dell'occhio verrebbe in aiuto a quella dell'udito e ne guasterebbe l'educazione. Se è riuscita la prova, pensate durante qualche minuto al senso della proposizione. Fatevi poi leggere un'altra proposizione e se non la ricordate, ricorrete al senso della prima ed alla relazione in cui può stare colla seconda. Quest'esercizio basta per il primo giorno. Al secondo ripetete anzitutto a memoria le due prime proposizioni e fatevi leggere le due seguenti. Il terzo giorno ri-
petete le quattro proposizioni, prendetene due ulteriori e proseguite in tal modo. La seconda settimana tate leggere addirittura due proposizioni una dopo l'altra e ripetetele ; se riuscite, pensate al loro senso ed alla relazione esistente fra di loro e quella fra la prima e l'ultima del giorno precedente. Passate poi a due altre proposizioni in modo che ora ne imparate giornalmente quattro. Dopo 15 giorni recitate a memoria tre proposizioni, passate a tre nuove, imparandone giornalmente 9 e così di seguito. Naturalmente ripeterete ogni giorno tutto il precedente. La persona che vi fa la lettura dovrebbe leggere gradatamente più presto. Dopo qualche tempo fate leggere alcune proposizioni, occupatevi immediatamente con qualcosa d'altro che occupi completamente i vostri pensieri e cercate appena dopo 1/4 oppure 1/2 ora di ripetere a memoria il brano che v'era stato letto. Si proceda sempre adagio per lasciar tempo alla memoria, non sopracaricata, di svilupparsi liberamente e di migliorarsi. Va da sé che esistono anche altri esercizi utili per l'udito, come il narrare discorsi che si sono ascoltati, ecc. La solitudine dei boschi ci offre al pari del movimento chiassoso della città suoni ed impressioni atte ad esercitare l'occhio, l'orecchio e la memoria che è collegata a questi due sensi.
L'esercizio della memoria dell'udito è di somma importanza per lo studio delle lingue, specialmente quando s'imparano nel paese d'origine. In tale frangente a nessuno verrebbe in mente di mettersi a studiare un dizionario di 8-10.000 vocaboli, ma istintivamente cercherà di afferrare e di appropriarsi alcune parole durante la conversazione. Colui che non possiede una memoria dell'udito esercitata deve sentire dieci volte la medesima parola, e forse non riesce nemmeno allora ad appropriarsela fino a tanto che non la vede scritta o stampata, fino a che non gli è stata sillabata.
Sarebbe ozioso sprecar parole per dimostrare la utilità assoluta della memoria dell'udito per un musicista. Egli potrà seguire un procedimento simile, prendendo però invece di due proposizioni 3 battute, un brano intero che si suona poi da soli a memoria. Altro esercizio dell'udito: narrare discorsi che si sono ascoltati durante la giornata.
5° Esercizio. - Tatto.
Disponete davanti a voi su un tavolo diversi oggetti costituiti di materie diverse: legno metallo, pietra, stoffa, ecc. Chiudete gli occhi e palpate successivamente ogni oggetto tenendolo nelle vostre mani. Date tutta la vostra attenzione all'impressione tattile lasciatavi da ogni contatto. Poi tentate il richiamo delle sensazioni provate dal vostro tatto, di ciascun oggetto separata-
mente. Ricominciate parecchie volte questa doppia operazione sforzandovi di avvicinare ogni volta il vostro ricordo alla realtà.
Dopo aver operato su sostanze molto dissimili, servitevi di una serie di oggetti meno disparati ; per es. campioni di tessuti di lana, cotone, tela, seta, crespo, Sergia, panno, ecc. Procedete come abbiamo già indicato. Finalmente potrete tentare, passando le vostre dita sulla superficie stampata di un mazzo di carte da giuoco, di discernere il rilievo dato dalla stampa a ogni carta. Alcuni illusionisti sono pervenuti così a distinguere istantaneamente le carte che si ritirano dal mazzo. Essi ne fanno scegliere a parecchie persone e al momento in cui si rende loro la carta per rimetterla nel giuoco, essi ne esplorano la superficie colle dita e sanno dire a ciascuno quale carta ha scelto.
Fra tutti i cinque sensi, il tatto ha sul nostro corpo la maggiore estensione ; infatti dal vertice del capo esso va fino all'unghia del dito mignolo. Per i più è da raccomandarsi anzitutto lo sviluppo del tatto colle mani. Gli esercizi sono svariatissimi. Si ponga p. e. sulla tavola un certo numero di monete grandi o di medaglie e ad occhi chiusi si cerchi, tastando, di riconoscerle, d'indicare la coniatura, le figure, i simboli, ecc. Un eccellente esercizio è anche il cercar di descrivere, nei più minuti particolari, tastandoli, degli oggetti che non si sono mai visti, di entrare a tastoni in casa, di levare un oggetto da una certa quantità d'oggetti consimili. Si proceda però guardinghi, per non far danni.
6° Esercizio. - Odorato.
Come per gli esercizi riguardanti l'udito, sarà bene preparare un piccolo materiale d'esperienze che potrà consistere a rigore in una dozzina di boccette d'essenze di vario odore e una seconda serie di prodotti dal profumo analogo (parecchie specie o qualità d'Acqua di Colonia, o di vino). Si incomincia dalla serie variata. Dopo aver lungamente aspirato ogni boccetta, si ripete mentalmente l'operazione, poi si dispongono i recipienti su una linea, raccostandoli, e si passa a odorarli dal primo all'ultimo, dopo di che si tenterà di ricordare tutta la serie. Bisogna aver cura di non limitarsi alla semplice distinzione tra un profumo e l'altro, ma cercare di far rivivere integralmente l'impressione prodotta dal fiuto di ciascuno. Si studia poi nello stesso modo la seconda serie di boccette.
Si può p. e. sviluppare l'odorato fiutando ad occhi chiusi parecchie qualità di fiori ed indicando prontamente i loro nome ; ognuno conoscerà la differenza dell'odore fra un rosa ed un garofano, occorre invece un certo esercizio per riconoscere le diverse qualità di rose, oppiare quei fiori che esalano pochissimo profumo come il Miosotis ed altri.
Per terminare, si possono numerare o registrare col proprio nome le boccette e designandone una a caso passare alcuni minuti a cercare il ricordo della sensazione olfattiva data dal suo contenuto, verificare l'esattezza del ricordo e passare a un'altra.
7° Esercizio. - Gusto.
Come per gli altri quattro sensi, si avrà vantaggio a esercitare il gusto, anche perchè l'acutezza sensoriale deve rimanere omogenea. D'altra parte si allena l'attenzione imparando a esercitarla successivamente su soggetti differenti. Non è necessario qui utilizzare dei modelli (tests), giacché si ha spesso l'occasione di verificare il sapore dei diversi commestibili. Basta stabilire delle liste di cibi analoghi o molto differenti. Seguendo il metodo già adottato, si lavora prima sulla serie più distinta per terminare colla meno differenziata.
Il gusto certamente non esiste all'unico scopo di solleticare il palato dei ghiotti, esso è l'unica fonte di guadagno d'un'intera classe di persone, dei riconoscitori di caffè e the. Questi impiegati delle grandi case d'importazione e d'esportazione sono in grado di stabilire, fino all'ultimo centesimo, gustandoli, il prezzo per questi prodotti. Sarà facile il fare delle prove, e sarà miglior cosa se saranno fatte ad occhi chiusi. Vi sono delle persone che assaporando non riescono a stabilire la differenza fra la carne di montone e quella di bue, se all'istesso tempo non la vedono.
La maggior parte degli uomini tratta l'odorato, il gusto e il tatto come sensi inferiori, trascurabili, eppure a quante persone essi sono chiamati a sostituire parzialmente la perduta vista oppure l'orecchio ? Il perfetto sviluppo di tutti i 5 sensi fa non soltanto piacere, ma è anche spesso di grande utilità a coloro che hanno la fortuna di non lamentare perdita alcuna. La sfera d'attività dei tre ultimi sensi è realmente più ristretta di quella dell'udito e della vista, però maggiore di quanto molti la credono.
Altri esercizi sì possono fare con cibi diversi, con bibite, andando alla ricerca d'oggetti i più disparati. Vi sono delle persone che aiutate dall'odorato riconoscono nei fitti boschi il luogo ove sotto il musco spunterà fra uno o due giorni un dato fungo mangiabile.
Tutti questi esercizi hanno il doppio vantaggio di allenare le diverse modalità dell'attenzione e di aumentare l'acutezza dei sensi.
8° Esercizio. - Cumulativo.
Quest'esercizio consiste nel ricercare tutte le percezioni che si possono ricavare da un oggetto. Così la chiave che abbiamo studiato visualmente sarà successivamente guardata, palpata, sentita, gettata al suolo, su un marmo, su una superficie metallica,
portata alla bocca. Avendo così visto, palpato, sentito, ascoltato e gustato lo stesso oggetto, si cerca il richiamo delle diverse sensazioni provate e si ripete tutto l'esercizio fino a coincidenza esatta fra la realtà e l'imaginazione.
Un pezzo di sapone può dare l'idea di quel che si intende per esame cumulativo. Raccogliendo tutte le impressioni semplici che esso può dare: peso, durezza, dimensioni, forma, colore, sapore, odore, ornamentazione, ne avremo una imagine indelebile. Il sistema non si deve applicare solamente alla memorizzazione degli oggetti materiali, ma anche e più a quella delle idee. Ogni idea deve dunque essere fatta penetrare nel nostro cervello variando il più possibile i modi di acquisizione: grafico (facendone tavole sinottiche, trascrivendola), auditivo (pronunziandola ad alta voce o sentendola pronunziare o nell'uno e nell'altro modo, visivo (leggendola), e concretandola sempre più col scendere dal caso generico allo specifico, applicando poi questo caso a noi stessi, a un episodio della nostra vita.
La garanzia migliore di ritenere un brano, un articolo, sarebbe di potere:
1° Leggerlo mentalmente  (memoria visiva).
2°  Leggerlo ai alta voce  (memoria motrice).
3° Cercare di ripeterlo ad alta voce (utilizzazione delle due memorie visiva e motrice).
4° Farselo leggere da un'altro  (memoria auditiva).
5° Trascriverlo (memoria grafico-visiva-motrice).
6° Confrontarlo coll'originale, (controllo cerebrale). Infatti — come vedremo — la conservazione di un ricordo è funzione del numero delle sue associazioni. Quindi il segreto della memoria non è che l'arte di fissare il ricordo con molte e diverse associazioni, vale a dire pensarlo sotto il più gran numero possibile di rapporti.
Bisogna insistere nell'esercitare quelle specie di memoria delle quali più difettiamo. Se abbiamo una buona memoria visiva, dovremo esercitare la memoria auditiva, la verbale ; se siamo degli auditivi, eserciteremo la memoria visiva e così via. Praticamente, trattandosi di ricordare un brano letto mentalmente, se siamo dei visivi ci industrieremo a impararlo anche udendolo leggere e trascrivendolo. Insomma, per coltivare la memoria integrale, bisogna indagare in qual genere di memoria difettiamo di più ed esercitarci in esso (*).
(*) In questo volumetto non ci è dato estenderci e rendere completa la cultura della memoria sensoriale, e dobbiamo accontentarci dei pochi cenni suesposti.
Siccome però la cultura dei sensi è il fondamento primo dell'arte della memoria, giacché solo educando i sensi si possono scoprire le infinite sfumature, le risonanze e le colleganze che servono di appoggio al ricordo, abbiamo dedicato all'argomento un volumetto intero della nostra Biblioteca (N. 51) intitolandolo appunto   LA   GINNASTICA   DEI   SENSI   (L.   6.—).
Quest'operetta di indole eminentemente pratica costituisce un corso completo di allenamento all'educazione sensoriale: vista, udito, tatto, odorato, gusto, sensazioni cenestetiche, e sensazioni passive, corredate di numerosissimi esercizi per affinare al possibile ciascuno di questi sensi. Chi vorrà metterne in pratica gli insegnamenti si troverà — indipendentemente dai benefici che deriveranno alla sua memoria — ad essere possessore di una potenzialità di comprensione quale non immaginerebbe neppure. Il discepolo potrà in un tempo minore della metà acquistare un numero doppio di dati su qualunque oggetto, su qualùnque spettacolo. In tal modo la sua sensibilità estetica si affinerà, ed ogli si troverà senza accorgersene ad aver compiuto un vero tirocinio preliminare all'apprendimento delle arti belle, dalla pittura alla letteratura alla musica. I sensi saranno per lui una fonte di godimenti continui, il mondo gli sembrerà uno spettacolo pieno d'interesse e di imprevisto.
In un altro volumetto della nostra Biblioteca (N. 37) LA GINNASTICA INTELLETTUALE (L. 6.—) lo studioso troverà molti altri esercizi per sviluppare la rapidità di percezione e di comprensione e aiutare sempre più il ricordo.

9° Esercizio,
Da oggi in poi, qualunque sia la materia che forma oggetto del vostro studio, l'affare che imprendete a trattare, prima di accingervi all'opera sforzatevi di rammentare sia poco o tanto, tutto ciò che sapete intorno al soggetto. Notate bene che in questa prescrizione non si tratta solo di un adattamento psicologico il quale avrà per risultato di suscitare l'interesse intorno alla materia studiata, ma di un vero adattamento fisiologico (irrorazioni delle cellule cerebrali).
Limitandoci al punto di vista psicologico, lo sforzo di ricordare tutto ciò che sappiamo finora su un soggetto serve a predisporre una specie di «attenzione aspettante» per cui molti fatti, molte nozioni non ci sembrano più cose nuove, ma amplificazioni di fatti e cose già saputi. Avremo con ciò automaticamente fissato dei punti di raccordo che ci renderanno assai più facile il ricordare.
10° Esercizio.
Prima di accingervi a uno studio qualsiasi, prendete di fronte a voi stessi l'impegno di voler essere attenti all'argomento di cui vi occuperete. Questa promessa fatta a voi stessi e che gli psicologi chiamano: « predeterminazione » è utile per gli stessi motivi dell'esercizio 9.
Come abbiamo detto, l'attenzione è figlia dell'interesse. L'interesse che si porta a una questione, a un problema, anima l'attività intellettuale e crea una condizione ricettiva che facilità al più alto punto l'assimilazione e la ritenzione.

Per conseguenza, prima di intraprendere lo studio di una materia qualsiasi, conviene meditare sui motivi suscettibili di farci prendere interesse a questo studio. Questa meditazione costituisce la miglior forma di autosuggestione per lo sviluppo della memoria (*). Non vi è ramo tanto arido delle cognizioni umane teoriche o pratiche che non si possa scoprirvi, sforzandosi, un interesse. Ma in mancanza di un interesse immediato, ricercate l'interesse mediato, studiado l'opportunità personale di uno studio di tal genere. Esaminate a lungo il vostro soggetto, rappresentatevene i vantaggi prossimi o lontani. In tal modo riescirete ad associare il problema alla vostra ambizione, al vostro interesse, al vostro desiderio di progresso, di superiorità o di guadagno, e non tarderete a provare un desiderio di assimilazione che aiuterà notevolmente il vostro lavoro.
(*)   Vedi Biblioteca Hermes   N. 84:   L'AUTOSUGGESTIONE E I SUOI MIRACOLI,  L.   6.—.
11° Esercizio.
Prima di accingervi al lavoro, predisponete nella vostra mente il cammino che vorrrete percorrere, suddividete il lavoro stesso in tappe ben determinate, circondatevi subito di tutto ciò che potrà occorrervi durante il lavoro stesso. Questo, oltre a facilitare materialmente il lavoro, serve a costituire una specie dì « atmosfera mentale» favorevole, vorremmo dire una specie di accordo tra la nostra intelligenza e il lavoro. In certa guisa si potrebbe infatti paragonare questa predisposizione all'accordatura degli strumenti di un'orchestra, alle battute dì introduzione di un ballabile.
12° Esercizio.
Questo esercizio è un'applicazione dell'allenamento visivo e si basa sulla Pseudopia, cioè la facoltà di vedere ciò che non sta realmente davanti a voi (*).
(*)   Sulla  Pseudopia  vedere   il vol.   51:  LA  GINNASTICA  DEI  SENSI,
L.   6.—.
Ecco dunque un metodo per ricordare le cose che dovremo fare il giorno dopo o un'ora dopo. Create mentalmente la scena animata di ciò che avete deciso di fare; sforzatevi di vedere nell'imagine animata le persone che interverranno nella realtà; in una parola sintetizzate in una scena mentale le persone, le cose, le azioni e i movimenti.
Applicando poi l'allenamento degli altri sensi, potremo far parlare i nostri personaggi, cioè intendere il suono delle loro voci,

i rumori che possono entrare nella scena: vento, fiume, carrozze, pianoforte, grida di bambini ecc. (memoria auditiva). Anche gli odori possono entrare nella ricostruzione, e così il gusto di un pranzo, ecc. (*).
(*)   L'allemamento alla pseudopia sarà molto più facile per chi avrà studiato il metodo N. 18: IPNOTIZZATE VOI STESSI (L. 6.—), e per chi si servirà   della   PALLA   IPNOTICA   venduta   dal   nostro   Istituto.
Nota. - Metodo del prof. Van Biervliet per lo sviluppo dell'attenzione.
Il Prof. Van Biervliet raccomanda i seguenti esercizi come favorevoli allo sviluppo dell'attenzione volontaria:
l° Esercitarsi a sopprimere gli ostacoli che si frappongono all'orientazione mentale che abbiamo scelta (stimoli attraenti, distrazioni interne ed esterne, colori vivi, suoni, movimenti, emozioni, imagini preferite).
2° Imparare a dirigere prontamente e pienamente la propria attenzione su e verso l'oggetto volontariamente scelto ; passare facilmente e direttamente dal tale oggetto al talaltro nell'ordine utile in cui questa transizione si deve compiere (*) ; mantenere la propria attenzione sia su delle modificazioni centrali sia su delle stimolazioni periferiche; insistere secondo è necessario su quelli fra tali stimoli o modificazioni che importa pel momento di collocare nel centro del campo della coscienza.
(*)   Quale aiuto sia per la memoria l'ordine delle operazioni, vedrà chi voglia consultare il N. 44: ECONOMIA MENTALE (L'arte di organizzare l'attività quotidiana, ottenendo il massimo risultato col minimo sforzo). L. 6.—.
3° Imparare, mediante sforzi graduati, a dare alla propria attenzione così orientata la massima profondità,
4° Esercitarsi a dare a questo sforzo d'attenzione diretta e portato alla massima profondità, la massima estensione possibile. Queste regole diventeranno chiarissime con un esempio:
1° Mentre prendiamo la lezione di latino, non pensare che alla sera avremo inviti o andremo a teatro.
2° Riflettere sul pronome e non sul verbo latino. Dal pronome possessivo passare al relativo e non all'indefinito. Mantenere la propria attenzione sulla voce di un rivenditore, nel tumulto della strada, o sul sapore amaro del caffè e non su quello delle cipolle.
3° Concentrarsi nello studio esclusivo del pronome possessivo, senza uscire di là.

4° Occupandoci del pronome possessivo latino, interessarci a tutto quanto vi si riferisce, facendo di tale argomento il cento delle nostre indagini.
Bisogna studiare — dice l'Autore — animatamente, attivamente, ordinatamente, e cioè:
Animatamente - con piena coscienza di quel che si vuole e si fa;
Attivamente - non mollemente, ma con collaborazione personale attiva, con spirito critico ;
Ordinatamente - cioè graduando l'apprendimento per semplificarlo.
Note di Bradley e di Mac Dougall sull'attenzione.
L'attenzione attiva implica una volizione o una serie di volizioni da parte del soggetto il quale deve fare qualche cosa per sostenere e mantenere l'oggetto dell'attenzione. Se noi non facciamo nulla per sviluppare attivamente gli oggetti, l'attenzione manca (Bradley).
I principali fattori dell'attenzione sono:
1° Uno stato attivo dello spirito (ciò che i Francesi chiamano  « état d'éveil », vivacità intellettuale).
2° Il grado di sensibilità (e noi diremmo meglio di allenamento) degli organi di senso.
3° L'intensità o la novità degli stimoli (si presta più attenzione a una cannonata che a un rullìo di carrozza. Da noi si fa più attenzione a un cammello che a un cavallo. Le prime biciclette facevano correr tutti sull'uscio: oggi nessuno più ci bada perchè lo stimolo è logoro).
4° Gli aggiustamenti motori. Ciò significa che vi è una correlazione psico-fisica.  (Vedere la teoria di Ribot a pag. 24).
5° La correlazione degli stati anteriori a quello che vien presentato. Se sono triste non mi interesserà una conversazione frivola, se non ho denari non mi interesserò al mercato dei brillanti ; se non sono mai stato a Milano la notizia di un restauro al Castello non mi interesserà come se lo conoscessi, ecc.
6° Lo stato di spirito che Lewes ha chiamato «pre-percezione». Noi lo abbiamo chiamato «attenzione aspettante» e ne abbiamo già in parte discorso.
L'attenzione aspettante o preattenzione è definita da Ribot « uno stadio preparatorio durante il quale è evocata l'imagine di un avvenimento previsto o presentito».
In tal modo si costituisce un monoideismo: l'avvenimento reale non diventa ohe il rafforzamento della rappresentazione
preesistente. L'attenzione aspettante produce una innervazione preparatoria dei centri nervosi e dei muscoli, che al minimo urto si converte in impulso reale.
Durante lo studio, nell'ideazione pura, l'attenzione aspettante agisce riducendo enormemente il tempo di reazione all'eccitazione. Ciò avviene perchè — conforme quanto abbiamo detto — si produce una specie di polarizzazione di tutte le nostre facoltà verso l'oggetto, mentre nel tempo stesso si chiudono automaticamente le vie d'accesso ad ogni altra sensazione.
7° L'interesse emozionale.
8° I cambiamenti vascolari (attivazione della circolazione sanguigna nell'organo cerebrale).
9° Lo sforzo volontario.
10° L'inibizione di tutti i processi mentali, salvo quello che concerne l'oggetto dell'attenzione (Mc. Dougall).
Un paragone istruttivo di Aìtkien.
La nostra facoltà di concentrazione è limitata in quantità, e quella che applichiamo ad un senso è distolta da un altro. Siamo come un tubo d'acqua avente molte diramazioni ; la forza dipende dal livello e dal rubinetto regolatore. Si avrà tutta la forza se l'acqua è riunita in una o tutt'al più due diramazioni ; ma se l'acqua va a tutte le diramazioni la forza sarà dispersa e l'acqua certamente non potrà essere spinta fino ai piani superiori della casa.
Spesso il tubo perde in qualche punto con grande spreco di acqua, e questo spreco è tanto maggiore se tutte le diramazioni sono chuse in modo che l'acqua non può andare alla sua destinazione.
Anche nell'ordine intellettuale vi può essere perdita di mentalità, spreco di concentrazione. E' questa una delle differenze maggiori tra l'uomo che riesce nella vita e quello che non riesce. L'uno mantiene sempre viva la sua attenzione e dovunque vada raccoglie e mette in serbo qualche osservazione, mentre l'altro attraversa la vita sognando. Questa differenza in parte è naturale, in parte però procede dall'abitudine e dalla (disciplina.
Attenzione, interesse e genio secondo Peillaube.
L'attenzione volontaria è dolorosa e non può essere mantenuta che a fatica. L'attenzione sostenuta dell'uomo di genio, che si mantiene fissa sul suo soggetto per ore e ore, è per la massima parte di natura passiva. La sua mente è piena di associazioni
copiose e originali. Il soggetto del pensiero, una volta in cammino, sviluppa ogni sorta di conseguenze affascinanti. L'attenzione è tratta per mezzo di una di tali conseguenze fino ad un'altra nella maniera più interessante, e neppure un istante l'attenzione può deviare.
In una mente volgare, al contrario, un soggetto sviluppa associazioni molto meno numerose e occorrono quindi sforzi moltiplicati. Un soggetto deve perciò mostrare aspetti sempre nuovi, mutare senza posa. Nelle mani del genio un dato soggetto diviene corrusco e ingigantisce. Allorché un soggetto è irrimediabilmente poco interessante, bisogna ricorrere a qualche metodo estrinseco, capace di risvegliare l'attenzione ; ricapitolazioni, illustrazioni, esempi, quadri sinottici, mutamenti d'ordine.
Qualunque soggetto per se stesso non interessante può divenire tale associandolo ad un soggetto per il quale esiste già interesse. Allora i due soggetti associati si svolgono per così dire insieme: la parte interessante diffonde la propria qualità a tutto il rimanente.
L'oggetto originariamente, fondamentalmente interessante per un uomo, è il suo io personale e la fortuna di questo. Ogni idea, ogni nozione deve essere quindi, per quanto è possibile e coi maggiori sforzi possibili, riferita al nostro io (o realmente, o immaginando un io diverso dal nostro reale).
Il massimo dell'attenzione si trova ogni qualvolta abbiamo un'armonia sistematica, oppure una unificazione tra il nuovo e il vecchio. Né il tutto nuovo (ignoto), né il tutto vecchio (esaurito) sono per se stessi interessanti. « Il vecchio con un quid di novità » è ciò che attira massimamente l'attenzione.
I soggetti astratti si rendono interessanti con esempi concreti.
I soggetti poco familiari, cercando analogie con cose conosciute. Se si tratta di soggetti non umani, farli entrare come parte di un racconto. Se difficili, associarne l'acquisizione con qualche veduta di un vantaggio personale.
Metodo dell'abate Chavauty per lo sviluppo dell'attenzione letteraria.
L'abate Chavauty celebre mnemotecnico francese del secolo XIX, insegna un sistema per concentrare la propria attenzione durante lo studio. Ciò che egli qui dice per lo studio di una poesia può essere applicato allo studio di qualunque altra materia:
1° Leggete attentamente una strofe senza costrinzione di spirito, senza curarvi della parola, senza preoccuparvi di imparare a memoria, ma tenendo per sole guide la vostra intelligenza e il vostro gusto.
2° Allora, chiudendo il libro, costringetevi energicamente a esprimere subito, senza esitazione né ricerca, il pensiero che vi ha colpito. Sentirete che qualche cosa vi è sfuggito. Tanto peggio.
3° Rileggete la stessa strofe una sola volta come la prima. Siccome la logica e il buon gusto vi avvertiranno dei vostri errori, sentirete il merito del modello. Chiudete un'altra volta il libro e tornate ad esprimere il vostro pensiero così arricchito. 4° Rileggete ancora, correggete, esprimete ; rileggete, ricorreggete, riesprimete fino a che i due pensieri, il vostro e quello del poeta, si compenetrino pienamente.
E' inutile insistere sul profitto che si potrà ritrarre da questo metodo. Quanto alla rapidità del procedimento si provi e si vedrà. Vogliamo solo insistere sul vantaggio che gli studenti e gli studiosi in genere possono ricavare dal primo punto. Chiunque vuole, faccia l'esperimento. Leggete una pagina di materia per nulla difficile, foss'anche una pagina di romanzo, un articolo di varietà ; poi si chiuda il libro e si veda quanto di questa pagina si sa. Ripetete dunque tutto ciò che vi riesce di questa pagina. Con sommo stupore vi accorgerete che più della metà è stata dimenticata. La prova della ripetizione ad, alta voce è la sola prova valevole per gli studenti che credono di ricordare perchè hanno capito. Essi si convinceranno che capire è un conto, e ricordare è un altro.
Il corollario che se ne deduce è questo: che si impara assai più rapidamente studiando ad alta voce che in silenzio.
13° Esercizio.
Prendiamo una lista di cinque oggetti comuni, e numeriamoli per es. nell'ordine seguente:
l° Matita.
2° Libro.
3° Portapenne.
4° Calamaio.
5° Quaderno. Leggiamo una sola volta questa lista ad alta voce, coi numeri e tentiamo subito dopo di ricordarcela coi numeri. Ss uno o più oggetti ci sfuggono, ricominciamo a cercarli senza posare gli occhi sulla lista.
Se malgrado i nostri sforzi non ritroviamo tutto, guardiamo attentamente la lista e ricominciamo l'esercizio una seconda volta, sempre ad alta voce. Quando basta aver veduto due volte una lista di cinque oggetti per saperla a memoria, prendiamo una lista di dieci oggetti e ricominciamo senza stancarci.
Il giorno dopo, guardandoci bene dal rivedere le nostre dieci parole, tentiamo una nuova lista ed esercitiamoci come il giorno prima: ciò che importa, infatti è di esercitare la memoria in se stessa e non di sapere a memoria una lista più o meno fastidiosa di oggetti presi a caso. Quando potremo ricordarci di dieci oggetti differenti dopo due letture, prendiamone tredici, poi quindici, diciotto e finalmente venti. E' inutile pel momento spingere più oltre l'esercizio, giacché saremo allora sicuri di aver sufficiente-ménte esercitata la  nostra attenzione a questo riguardo.
Osservazione del dott. Rafales sull'attenzione.
La condizione principale per prestare attenzione a un soggetto è la sua unità. Quindi saremo tanto più attenti a un soggetto quanto più sapremo analizzare ogni suo particolare e isolarlo dal complesso.
Nel leggere bisogna saper evitare la precipitazione, che potremmo definire come la tendenza al salto in avanti (*). Dobbiamo considerare il brano che ci occupa come un grappolo da spremere più che si può. Ogni periodo è un chicco che va spremuto a forza, finché si è sicuri che non ne resta più succo.
(*) Un mezzo meccanico e puerile (ma tutto è buono per chi vuol raggiungere un risultato) consiste nel leggere applicando una riga, un foglio di cartone sotto la riga che si sta leggendo, in modo da coprre co che segue. Con un cartone fincstrato si potrà coprire non solo ciò che sta sotto, ma anche quello che sta  sopra,   in  modo   di   fissare   l'attenzione   sulla  sola  riga  che   leggiamo.
(Come si vede, la concentrazione conduce naturalmente all'osservazione. Concentrazione e osservazione sono anzi la stessa, stessissima cosa. Lo si vedrà fra poco parlando dell'osservazione). Occorre finalmente vincere la tendenza naturale a chi studia di soffermarsi su quanto già si sa, su quanto è facile da comprendere, saltando il resto. Al contrario bisogna lasciar da parte il facile ed elaborare il resto sforzandosi di render facile il difficile. La superficialità del lavoro è il tarlo roditore della memoria.
Note di W. W. Atkinson sull'attenzione.
L'intensità dell'impressione originale determina il grado di rimemorazione. Ma l'intensità dell'impressione originale è proporzionale all'attenzione accordata all'oggetto che produce l'impressione.  Dunque abbiamo:
Attenzione = intensità d'impressione ; Intensità dì impressione = facilità di ricordo. E perciò:
Attenzione = facilità dì ricordo.

Nello studio del soggetto, noi possiamo ottenere i migliori risultati dirigendo l'attenzione successivamente sui diversi particolari piuttosto che sull'insieme. Il miglior modo di conoscere il tutto è di conoscere le parti che lo costituiscono.
Nell'analisi dovete aiutarvi colla parola interiore, fare cioè a voi stessi un discorso minuto come se si dovessero riferire a uno spettatore invisìbile le nostre scoperte man mano andiamo facendole.
Le raccomandazioni di Jules Payot.
L'attenzione è come il radium che sotto piccolo volume contiene una potenza prodigiosa. Le più belle scoperte sono dovute a pochi quarti d'ora di attenzione fervente. Aumentare il potere di attenzione volontaria significa per uno studente diminuire le ore di sedentarietà.
L'atte dell'attenzione non si verifica che durante la sospenzione del movimento respiratorio, cioè nell'intervallo tra: inspirazione — espirazione — inspirazione, ecc. Occorre dunque imparare a respirare lentamente e profondamente secondo l'insegnamento buddista (i monaci buddisti arrivano a una sola respirazione al minuto (*).
(*)   I lettori troveranno tutte le istruzioni desiderabili circa la respirazione fisiologica e respirazione psichica voghi nel vol. 27: GINNASTICA RÉSPERATORIA, L. 6.—.
Alla disposizione dello spirito alla distrazione bisogna opporre una immobilità fisica assoluta e prolungata, aiutandosi con profonde inspirazioni e lente espirazioni (*).
(*)  L'arte del rilassamento completo è insegnata nel vol. 18: IPNOTIZZATE VOI STESSI. L. 6.—. I lettori vi troveranno combinate le istruzioni per il rilassamento  muscolare  e  la  respirazione  ritmica.
Il mezzo migliore per essere attento è quello di avere una meta molto chiara, cioè sapere con precisione assoluta cosa vogliamo, che cosa stiamo studiando, fino a che punto intendiamo giungere. Occorre dunque limitare lo sforzo in durata se non avete energia a uno sforzo lungo, ma una volta fissato il termine, non distrarvene e non abbandonarlo per nessun motivo. Il luccio, quando insegue una preda, non devia mai neppure se incontra un'altra preda più facile. Bisogna imitarlo.
L'atteggiamento e l'attenzione secondo Th. Rìbot.
Il meccanismo dell'attenzione è essenzialmente motore ; vale a dire l'attenzione agisce sempre su dei muscoli e mediante dei muscoli, principalmente sotto forma di arresto. « Chi è incapace di governare i propri muscoli è incapace di attenzione ». Nell'at-

tenzione volontaria, le intermittenze dell'adattamento fisico corrispondono e sono i segni manifesti delle intermittenze dell'adattamento mentale.
Il pensiero è una parola o un atto allo stato nascente, vale a dire un inizio di attività muscolare. Il pensiero non è un avvenimento che accade in un mondo supersensibile, etereo, inafferrabile, ma è sempre accompagnato da determinate manifestazioni fisiche :
1° Fenomeni vasomotorii.
2° Fenomeni respiratorii (vedi J. Payot, pag. 24). 3° Fenomeni motori o di espressione. L'attenzione applicata agli oggetti esteriori (attenzione propriamente detta) contrae il muscolo frontale sollevando le sopracciglia e determinando delle rughe trasversali della fronte: l'occhio è spalancato, ben illuminato. Nei casi estremi la bocca si spalanca. L'attenzione applicata agli avvenimenti interni (riflessione) agisce al contrario sull'orbicolare superiore, abbassa le sopracciglia, la fronte si piega verticalmente, l'occhio è velato o chiuso e guarda interiormente. La bocca è chiusa come per sostenere uno sforzo.
Questi movimenti della faccia, del corpo, delle membra, non sono segni, effetti dell'attenzione, ma al contrario ne sono le condizioni necessarie, gli elementi costitutori, i fattori indispensabili.
Il compito fondamentale dei movimenti nell'attenzione, consiste nel mantenere e rinforzare lo stato di coscienza. Non è possibile l'attenzione senza il relativo adattamento fisiologico (degli occhi, del capo, del corpo, delle membra, della respirazione e circolazione cerebrale, ecc.). Questi adattamenti costituiscono, «sono» l'attenzione (*).
(*) Lo stesso si potrebbe dire della volontà. La prima educazione della volontà deve essere l'educazione o meglio la coordinazione muscolare. Vedere il  vol.   42:   EDUCAZIONE   DELLA  VOLONTÀ',   L.   6.—.
L'esercizio pratico dell'attenzione.
In questo metodo scritto più per la vita che per la scuola, non vogliamo solo insegnare agli studenti l'arte di imparare la lezione, ma l'arte di guardare il mondo con occhi aperti. Daremo quindi un esempio pratico di attenzione applicato a un qualunque momento della giornata. Per allenarvi a stare attenti dovete anzi tutto decidere che sarete attenti, e nei primi esercizi d'attenzione impegnare la vostra volontà, giacché, come abbiamo visto, non si può esercitare un'attenzione volontaria senza sforzo e quindi senza decisione.

Le occasioni di esercitarvi si incontrano dappertutto, nella vostra camera stessa.
Guardatevi attorno e sarete meravigliati di vedere ciò che non avete mai notato: un rattoppo alla tappezzeria, una incrinatura o un difetto ai vetri della finestra, un chiodo nel muro, una macchia sulla porta, uno strappo alla tenda, una ammaccatura su un mobile, dei punti neri nello specchio, dei graffi nell'impiantito, un piccolo buco nel soffitto, il logorio del tappeto, il colore stinto delle stoffe, ecc. (*).
(*) Ma anche in questo esame occorre del metodo. Il Payot, rettore del Collegio di Aix, rimproverando un economo per la sua disattenzione, si senti rispondere da questi che, per quanti sforzi facesse, non riusciva a veder tutto. 11 Payot gli diede allora il consiglio di esaminare il collegio quartiere per quartiere, camera per camera, e di preoccuparsi un giorno solo in senso verticale (pareti) e il giorno dopo solo in senso orizzontale (pavimenti e soffitti). Il successo fu quale egli si aspettava. Vedere N. 51, GINNASTICA DEI SENSI, L.   6.—.
Ostinatevi a guardar tuutto, a udir tutto': un rumore di porta, il soffio del vento, un rubinetto che si apre, una sedia ohe cade, un vicino che si muove, un campanello che suona.
Guardate ancora: la mosca che vola, la tarma che cammina sulla tenda, la polvere che danza in un raggio di sole.
Non lasciate passar nulla senza notarlo. Siate eccessivamente attento.
Dopo un quarto d'ora di questo esercizio, portate il tempo che esso vi occupa da un quarto d'ora a mezz'ora. A questo punto conviene cambiare. L'esplorazione della camera essendo terminata, porterete le vostre investigazioni su altre stanze dell'apparmento che diverranno anch'esse oggetto di un attento esame, simlie a quello intrapreso agli inizi del vostro lavoro.
Poi vi eserciterete all'aperto.
Se andate all'ufficio, negozio o laboratorio, voi ne conoscete il cammino tanto da non dover pensare alla strada da seguire ; se siete ozioso, andate a fare una passeggiata senza scopo, in modo che, tanto in un caso come nell'altro, non siate occupato da altro che dal bisogno' di stare attento. Tenete lo spirito libero da ogni idea che non abbia per fine la vigilanza dei sensi.
Al contrario, raddoppiate gli sforzi, non lasciate passare nessuno accanto a voi senza averlo visto. Osservate le botteghe, gli avvisi, le vetture, i distributori automatici, la gente, i cani, le case, le loro finestre, le loro porte, le loro persiane.
Udite la tromba dell'automobile, il campanello del tram, l'avviso del cocchiere. Scorgete la nube nel cielo, il lampione inclinato, il vetro rotto, il tavolino sudicio del caffè.
Dopo che vi sarete così allenato per una quindicina di giorni, vi sorprenderete spesso di essere più attento che per il passato.

Voi troverete mille particolari ohe non avevate mai visto; scoprirete a lato della vostra vita abituale tutta un'altra vita che non avevate mai sospettato. Come un cieco improvvisamente liberato dalla sua cateratta, scorgerete degli orizzonti sconosciuti, i quali diventeranno alla loro volta altrettanti motivi per acuire la vostra perspicacia.
I giorni seguenti estenderete il vostro allenamento a tutti 1 vostri istanti e a tutte le vostre occupazioni, sino a che vi sentiate attenti sempre e senza sforzo.
Così, semplicemente, senza che ve ne siate accorti, il vostro sguardo acquisterà una vigilanza straordinaria, il vostro orecchio percepirà i rumori più impercettibili, i vostri sensi acuiti, sempre tesi, saranno per voi degli ausiliari preziosi e nulla, ormai, vi sfiorerà senza che voi non lo constatiate con uno dei vostri sensi (*).
(*) Molta gente ama viaggiare, ma al ritorno non ricorda nulla perchè non ricorda nulla perchè non sa osservare. Applicatevi sopratutto a ossei vare per via di confronti: somiglianze - differenze.
Per ottenere questo risultato è indispensabile — ripetiamo — agire con metodo ; il metodo e la perseveranza devono presiedere a tutte le fasi della vostra educazione. Eaccomandiamo particolarmente di non interrompere il vostro lavoro psichico. Dopo averlo incominciato voi dovrete continuarlo fino a un risultato perfetto. Ogni allenamento non continuato è praticamente nullo come efficacia.
IV.
L'OSSERVAZIONE
L'attenzione non servirebbe che a soddisfare una curiosità senza scopo se non fosse la premessa dell'osservazione. Il mondo passa e varia sotto i nostri occhi: solo l'osservazione permette di assimilare i dati sensi e di farli entrare in noi, farli diventare cosa nostra.
Molti uomini passano sulla terra senza aver osservato quasi nulla.  E' una constatazione dolorosa, ma innegabile.
Ecco perchè noi esortiamo i nostri scolari divenuti attenti a diventare anche osservatori. Nessuna idea, nessuna informazione dovranno essere accettate a priori, senza averne prima constatata personalmente l'esattezza.
Se all'alzarvi dal letto vedete che il tempo è chiaro e il sole splende, non ditevi: stamattina deve far caldo; ma andate a vedere: aprite la finestra, guardate il termometro e solo dopo aver verificato accettate l'idea che fa o non fa caldo.

Ss visitate un appartamento prima di occuparlo, non pensate: il mio letto starà in questo spazio, ma prendete un metro e assicuratevene.
Non giudicate il valore morale di una persona che conoscete poco. Attendete che l'osservazione attenta dei suoi atti vi abbia permesso di farvene un'opinione. Un individuo può sembrare socievole ed essere solamente un egoista educato, e un altro dall'aspetto gelido avere un'anima altruista e un cervello popolato d'idee generose.
Trascurate le apparenze per non attaccarvi che alle realtà.
Qualunque sia il fatto di cui vi si parla, non fatevene una idea personale che dopo averne conosciute e studiate le cause e gli effetti.
Così come avete deciso e realizzato un miglioramento della attenzione, prendete la decisione di diventare un buon osservatore. Concentrate potentemente il vostro pensiero su queste tre parole: memoria, attenzione, osservazione. Dimenticate tutto per non pensare che a ciò, unicamente, durante il vostro quarto d'ora il lavoro silenzioso.
Presa la vostra risoluzione, incomincierete lo studio particolareggiato di tutto ciò che la vostra attenzione vi ha già segnalato o vi segnalerà.
Le vostre prime osservazioni devono ancora avere per teatro la vostra camera. Voi avete notato un rattoppo alla tappezzeria ; ebbene, cercate se è stato fatto bene, se le forbici l'hanno tagliato diritto, se il disegno si accorda bene col vicino, ss questa nuova carta è più fresca e quindi posata più recentemente dell'antica.
Avete visto una macchia sulla porta: cercate di conoscere la materia che l'ha prodotta, la sua estensione approssimativa, da quanto tempo può esservi, se ha una forma determinata, se si potrebbe cancellarla e come.
Nel muro c'è un chiodo? E' arrugginito? ha una capocchia? di che forma?  sorreggeva un quadro o che cosa?
La tenda ha uno strappo: fatto da che? quando? si può farlo rattoppare?
Chi è l'autore di quell'ammaccatura sul mobile? Il danno è riparabile? ecc. ecc.
Spingerete poi più addentro le vostre investigazioni: tutto ciò che vi segnalerà la vostra attenzione deve essere oggetto di attenzione minuziosa.
Dappertutto, nella strada, in casa, in ufficio, in laboratorio, presso i vostri amici, dedicatevi a osservare. Se è un interlocutore che fa l'esame del vostro oggetto, osservate se è sbarbato di fresco, se è calvo o spettinato, se i suoi occhi sono penetranti o sfuggevoli, se ha i denti in buon ordine, gli abiti di taglio elegante, il solino bianco, la cravatta graziosa, le scarpe lucide.
Quando sedete al vostro tavolo di lavoro, osservate se è, stato spolverato, se gli oggetti che lo guerniscono sono stali disposti con ordine, se il vasetto della gomma non è vuoto, se la penna non è guasta.
A casa vostra, a tavola, notate se il piatto è pulito, se il coperto è ben disposto, se vi è sale nella saliera, olio nell'ampollina, se il pane è abbastanza cotto, le pietanze saporite.
In strada, la vostra attenzione vi farà vedere la persona che passa e l'osservazione vi informerà sul colore della sua sottana, la forma del suo cappello, il riflesso delle sue scarpe, l'abbondanza della sua capigliatura.
Riassumendo, voi dovete veder tutto e osservar tutto. L'allenamento metodico dovrà consistere nel fare rapidissimamente le vostre constatazioni. Non basta vedere, bisogna vedere presto e bene.
Per raggiungere questo risultato, voi dovrete obbligarvi di tanto in tanto ad alcuni minuti di rapido esame. Fisserete voi stessi un tempo brevissimo, pochi secondi, durante i quali noterete le caratteristiche di un oggetto, di un animale o di una persona che prendete come soggetto.
Supponiamo che siate in visita da un amico. A un certo momento vi trovate isolato in un angolo del salotto, mentre la padrona di casa riceve un invitato. Guardate costui contando fino a dieci, poi guardate altrove e ricordatevi ciò che avete notato di lui: l'età probabile, il contegno, il taglio dei capelli, la forma del colletto, l'apertura del panciotto, le scarpe verniciate o scure, ecc.
Quando entrate in un locale che non conoscete, fissatevi un breve periodo per farne l'inventario completo. Più le vostre esperienze saranno numerose, e più ridotta dovrà essere la durata dell'osservazione.
In principio se vi accordate dieci secondi, dovrete successivamente ridurre questi a 8 poi a 6 poi 4 e finalmente 2 secondi durante i quali dovrete esaminare ciò che dapprima esigeva un'attenzione molto più sostenuta.
In tal modo arriverete non solo a veder presto, ma a vedere completamente ; cioè, guardare, ritenere e classificare nel vostro spirito sempre più agile tutto ciò che caratterizza il soggetto della vostra osservazione, tutto ciò che vi interessa, vi commuove.
Altri esercizi d'osservazione.
I. Quando vi trovate a esaminare un oggetto, ponetevi le domande seguenti:
—  Come era prima la sostanza che lo compone?
—  Per qual ragione questa sostanza ha mutato stato ?
—  Per mezzo di quali trasformazioni è giunta allo stato attuale ?
—  Quali sono i suoi usi, le sue proprietà, le sue caratteristiche ?
—  Quali connessioni presenta con altri oggetti?
—  In che cosa si può utilizzarlo ?
—  Da quali cognizioni dipende e quali sono quelle che può aiutare ad acquistare?
—  Che avverrà di lui, col tempo?'
—  Qual è il vostro parere su questo oggetto ? Giustificate tale parere (*).
(*)  Vedere Biblioteca Hermes N. 61: MECCANICA LETTERARIA. L. 6.—. In quest'opera originalissima è insegnata « l'arte di trovare tutte le idee possibili su qualunque argomento, di coordinarle e di correggere da se i propri scritti ». »E un ausilio prozioso, non solo per lo studente, ma per tutti i lavoratori intellettuali: avvocati, giornalisti, uomini d'affari, ecc.
II. Osservate un individuo qualunque e cercate di ricavare dalla vostra indagine il più gran numero possibile di indicazioni sulla sua personalità, il suo carattere, la sua professione, i suoi desideri immediati, ecc.
III.  Prendete una parola a caso nel vostro dizionario e riflettendo sul suo significato e sulle idee che vi sono immediatamente connesse ricavatene cento righe di considerazioni (*). Niente fraseologia:  idee!
(*)   Vedi pag. 3 5, L'associazione delle idee.
IV.  Leggete dieci righe di filosofia o di metafisica e approfonditene il senso durante mezz'ora di riflessione sostenuuta.
V. Questo e i seguenti esercizi sviluppano la facoltà di sintesi.
Scegliete un libro, un problema, una scienza che conoscete bene e riassumetene, ordinandole bene, tutte le nozioni che possedete sul soggetto scelto.
VI.  Date parecchie proposizioni dalle quali avrete sufficientemente spremuto il senso mediante la meditazione analitica, tentate di combinare una nuova proposizione più concisa che sia possibile e dalla quale le prime tre possano dedursi.
VII.  Data una serie di fatti dello stesso ordine, ricavatene una legge generale.
VIII.   Questo e gli esercizi seguenti sviluppano la nozione del tempo e il senso topografico.
Riesaminate brevemente i principali fatti della vostra vita fino  all'epoca presente,  sforzandovi di precisare la loro  data.

IX.  Lavorando, percorrendo, una distanza, applicatevi a stimarne la durata e a verificarla. Osservate che. lo stesso spazio di tempo sembra più lungo quando attendiamo più p meno impazientemente qualche cosa, e più corto quando la nostra atmosfera morale è armonica.
Nella vita pratica, ogni volta che noi decidiamo pel giorno prossimo un lavoro, un appuntamento, si dovrebbe valutare mentalmente la sua durata, rivedere in egual guisa tutte le altre occupazioni progettate per lo stesso giorno e notare le ore ancora disponibili per quel giorno (*).
(*)  Vedere per maggiori particolari: Biblioteca Hermes N. 44: ECONOMIA MENTALE,   L.   6.—.
X.   Per dirigervi facilmente in una città sconosciuta, esaminate prima la pianta della città tracciandovi due assi rettangolari. Paragonando la posizione rispettiva delle principali arterie, monumenti, luoghi pubblici di questa città all'intersezione degli assi in parola, si crea una serie di punti di riferimento la cui ritenzione mentale sarà raramente trovata difficile.
Per orientarsi, anziché seguire il nome delle vie sulla vostra guida, sforzatevi di ricordare dapprima le grandi suddivisioni, poi di suddividere ancora ciascuna di queste, basandovi sempre su delle perpendicolari e parallele.
XI.  Per riconoscere rapidamente una località si percorrono dapprima le due linee rettangolari che dividono la superficie della località studiata in quattro parti press'a poco eguali. Ogni quarto così delimitato viene poi studiato separatamente mediante il percorso dei suoi due assi e dell'esplorazione sommaria di ogni sedicesimo. La registrazione contigua dei principali punti di riferimento e dei nomi delle vie secondarie che vi si incontrano predispone il loro ricordo a effettuarsi nello stesso ordine. Ciò che sviluppa sopratutto in questo esercizio il senso topografico è la valutazione mentale di ogni punto di raccordo rispetto a ciascun altro.
Sì ritiene così la forma del triangolo determinato da tre raccordi, del quadrilatero formato da un quarto raccordo considerato coi tre primi, ecc.
Quando la città è stata convertita in una serie di figure geometriche i cui angoli indicano luoghi speciali (stazioni, piazze, municipio, prefettura, musei, stabilimenti, statue, edifici, ecc.) si può impiegare il sistema delle tavole di richiamo per ritenere il nome di ogni sezione (*).
(*)   Vedi Biblioteca Hermes N. 63: MNEMOTECNICA (La memoria artificiale),  L.  6.—.
IL GIUDIZIO
Il complemento indispensabile di un'osservazione seria è il giudizio che ci si forma del fatto, dell'oggetto o dell'essere animato che si osserva.
Dopo che mediante l'allenamento siamo diventati attenti e osservatori, dopo che per una ventina di giorni abbiamo esercitato la cultura metodica di queste nostre facoltà, dobbiamo prendere il partito di giudicare ciò che osserviamo.
Tutti conoscono l'individuo che pur essendo espertissimo del commercio o dell'arte che forma la sua specialità, non sa dare un giudizio ragionevole su quanto non riguarda tale sua specializzazione.
La deficienza di giudizio conduce alla parzialità, vale a dire « la logica del sentimento chiude la porta alla logica razionale » che non è formata se non di osservazione esente da passione.
Il giudizio è utile quanto l'attenzione e l'osservazione allo sviluppo normale della memoria. Per giudicare bisogna che il cervello ritenga un momento il fatto, l'oggetto o l'ossere osservato e ne tragga una conclusione. Questo lavoro mentale darà in seguito degli eccellenti risultati per diversi motivi. Dapprima il vostro spirito, sapendo che deve giudicare, osserverà meglio i particolari; poi riterrà meglio ciò che avrà conservato per tutto il tempo necessario all'elaborazione della sua opinione (*).
(*) Vedi Biblioteca Hermes N. 33: L'ARTE DI ESSERE UOMO. L. 4.—. Vedi anche N. 105: L'ARTE DI RAGIONARE. L. 6.-.
Per ben comprendere questo fatto, leggete due testi diversi concentrando il più possibile le vostre facoltà dì attenzione e di osservazione, ma per l'una delle due pagine prendete la risoluzione di giudicarne tanto lo stile che le idee ; poi esprimete la vostra opinione. Dopo alcuni giorni controllate quale dei due due testi vi ricordate meglio. Sarà senza alcun dubbio quello sul quale avete dato il vostro giudizio.
Allenatevi a giudicare tutto ciò che osserverete. Non si pretende che emettiate sempre un giudizio infallibile: ciò è al disopra delle forze umane. Ma quel che dovete fare perchè lo potete, è di applicarvi coscienziosamente a dare un giudizio im-

parziale. Quali che siano i vostri gusti e le vostre tendenze personali non dite che quel che reputate essere l'espressione della verità e della giustizia.
Se il vostro sguardo cade su un passante che voi osservate secondo le due fasi di lavoro indicate precedentemente, voi non dovete arrestare là il vostro sforzo, ma continuare sino a che il vostro giudizio su questa persona sia fissato.
Prima fase: il vostro occhio attento ha visto questo passeggero di cui avrebbe un tempo trascurato la presenza.
Seconda fase: voi osservate il viso, il contegno, l'andatura di quest'uomo. Terza fase: voi vi formate su di lui un'opinione ed emette mentalmente un giudizio più o meno favorevole.
Voi non dite solo: le scarpe sono sporche, il panciotto sbottonato, la cravatta male annodata, gli abiti macchiati, il cappello gualcito... Ma voi pensate: Se quest'uomo fosse pulito, anche se povero spazzolerebbe le sue scarpe ; se avesse rispetto umano non lascierebbe il panciotto sbottonato ; se avesse cura della sua persona la sua cravatta sarebbe più a posto ; se avesse i mezzi di comperare un cappello nuovo non ne porterebbe uno vecchio. Dunque, mi trovo di fronte a un uomo che non solo è. povero, ma che ha dei difetti: è sporco, manca di dignità personale, deve essere negligente nel suo lavoro. Egli non mi inspira confidenza.
Così su ogni fatto dovete riuscire a formare un giudizio. Per ipotesi, ricevete la visita occasionale di una persona colla quale non avete avuto che dei rapporti di cortesia; tuttavia questa persona viene a trovarvi senza causa apparente e vi attesta una simpatia che voi giudicate importuna. In questo fatto c'è qualche cosa di anormale che la vostra osservazione dovrà scoprire e sulla quale dovete formarvi un'opinione. Si viene a cercare la vostra amicizia, la vostra stima, la vostra approvazione ? Si spera di annodare i fili di una trama astuta nella quale si tenta di far cadere il contenuto' del vostro portafoglio?
Ecco altrettante domande che dovete proporvi e risolvere. Il mezzo pratico per completare e rinforzare la vostra capacità giudicante è di fare astrazione completa dai vostri gusti, dalle vostre passioni, dalle vostre preferenze personali per far seguire da un apprezzamento disinteressato tutti i fatti, tutte le persone, tutte le cose che vi saranno' rivelate dalla vostra vigile attenzione e delle quali vi sarà nota l'apparenza dopo l'osservazione alla quale le avrete sottomesse.
Conclusione. — L'educazione della memoria è l'educazione del pensiero.
Noi siamo saliti a grado a grado dalla rieducazione sensoriale alla rieducazione della causalità e del giudizio e abbiamo visto come la memoria possa man mano migliorarsi in questi esercizi, senza che abbiamo finora parlato di un esercizio vero e proprio della memoria. Basteranno ora poche altre norme:
1.  Imparate a guidare il vostro pensiero. — La prima condizione necessaria allo sviluppo della memoria è di mantenere nel proprio spirito l'idea del suo miglioramento. Bisogna prendere la determinazione di migliorarla ed esercitarsi ogni giorno a pensare in un determinato modo, apportare alla tendenza anarchica dell'attività intellettuale il correttivo dei principii d'ordine dei quali abbiamo già parlato e di cui parleremo ancora. I primi esercizi avranno dunque per scopo di far acquistare la possibilità di pensare deliberatamente a un soggetto prescelto e di cessare di pensarci volontariamente a un momento dato. Questa sola disciplina mentale basterebbe a migliorare enormemente la memoria, permettendoci, al momento dell'osservazione, di dissociarci da tutte le impressioni esterne e dagli incidenti che vengono a sollecitarci.
La memoria letterale (del « parola per parola ») riposa interamente sulla continuità dell'attenzione. Quando questa cessa, vi è una lacuna nel ricordo del testo. Se avete venti distrazioni, dovrete venti volte ritornare attenti. Con un poco di esercizio (ma occorre pure esercitarsi!) si riesce a concentrarsi talmente su un lavoro da rimanervi attaccato lunghe ore senza fatica, non appena vinti i primi impulsi dissociativi.
Anche nel ricordo, la concentrazione dello spirito accelera l'attività mnemonica: senza di essa l'afflusso degli elementi di un ricordo resta spesso incompleto e dà luogo a degli errori.
2.   Osservate l'igiene psico-fisica. — Non ci arresteremo su questo punto che i lettori della nostra Biblioteca possono trovare discusso in parecchie operette.
3. Createvi dei centri di cristallizzazione. — Oltre all'arte d'imparare vi sono due grandi principii che reggono la conservazione del ricordo, e cioè: l'associazione analogica della quale parleremo più avanti e la ripetizione mentale. Il nostro sistema è tutto un'applicazione di queste due regole. Mentre state attenti a qualche cosa che volete fissarvi nello spirito, voi dovete:
a) Stabilire rapidamente a qual ordine generale d'idee questa cosa appartiene;
b) Ricercare ciò che già sapete sullo stesso soggetto per trovare la nozione più analoga a qulla che desiderate fissare (o in altre parole, voi dovete cercare la casella in cui collocare la nuova nozione) ;
In tal modo le differenti sezioni dei vostri diversi ordini di conoscenze passano e ripassano davanti alla vostra coscienza, ciò che rinvigorisce ancor più la loro incrostazione.
4.  Rimediare al'e insufficienze naturali con una appropriata ortopedia mentale. — L'allievo dovrà esercitarsi con maggiore costanza su uno o su un altro punto secondo le proprie deficienze organiche (memoria auditiva, visiva, spirito d'analisi, senso del tempo, ecc.). Molte volte non sarà neppur necessario ricorrere agli esercizi, bastando a far sparire le insufficienze l'applicazione dei principii generali del metodo, che allena con omogeneità gli elementi della memoria.
5.  Far ricorso alla potenza dei motivi. — L'interesse è il più forte animatore dell'attività intellettuale. Esso crea una condizione ricettiva che facilita al più alto grado l'assimilazione o la ritenzione. Perciò, prima di intraprendere lo studio di una materia qualsiasi, conviene meditare sui motivi suscettibili di farcela trovare interessante. Questa meditazione costituisce la miglior forma di auto-suggestione per lo sviluppo della memoria. Se la materia è arida, ricorrete all'esame dei motivi personali: vantaggi, onori, ecc. che deriveranno dal suo studio.
6.  Determinarsi allo sforzo. — E sopratutto non imaginatevi, come troppi fanno, che basta leggere un trattato di Arte della Memoria per acquistare una memoria ferrea. Determinatevi a mettere realmente in pratica i nostri consigli. Appena terminata la prima lettura del libro, riprendetelo dalla prima pagina, e incominciate a eseguire gli esercizi, a seguirne i suggerimenti. Solo cosi potrete ottenere rapidamente una memoria perfetta, agile, esatta, tenace.
VI.
ASSOCIAZIONE  E   CLASSIFICAZIONE
Associazione delle idee.
Discorrendo dell'arte di imparare, abbiamo già intravveduto l'importanza di associare strettamente ogni nuova cognizione a quelle che vi sono familiari e che potete ritrovare a ogni momento. Ciascuno di noi ne ha fatto e ne fa ogni giorno l'esperienza.
In società siete presentato a una persona, e imparate che il suo cognome è Bianchi. Dopo un quarto d'ora non ci pensate più e la prossima volta, rivedendolo, non ricordate affatto che quel signore si chiama Bianchi. Sa però, montre udite pronunciare per la prima volta quel nome, voi pensate ad associarlo a qualche altra cognizione ben radicata nella vostra mente, vi sarà assai più facile ricordarvene.
Potrete per es. aver riflettuto che il suo cognome incomincia per B, come il vostro;
o che si chiama Bianchi mentre un vostro caro amico di Firenze si chiama Neri;
o che il signor Bianchi ha i capelli bianchi, o rossi, o si chiama Bianchi e porta gli occhiali neri ;
o che il Sig. Bianchi è piccino mentre il monte Bianco è gigantesco.
Questo è un esempio volgare, se volete, ma serve a far comprendere chiaramente l'importanza dell'associazione delle idee. L'associazione delle idee sfrutta la ben nota regola pedagogica che insegna a partire dal noto per arrivare all'ignoto.
Il noto è la cognizione che ci è familiare, l'ignoto è la cognizione nuova.
Osservazione importantissima. — L'associazione mentale deve durare solo quel tanto che è necessario ad assicurare il ricordo della cognizione nuova venuta. Quando essa sarà ben fissata, l'associazione non avrà più ragione di essere, come non hanno più ragione di essere le travi che sostengono un'arcata allorquando il cemento ha fatto presa. Verrà un giorno in cui non avrete più bisogno di ricordare che Bianchi ha gli occhiali neri o i capelli rossi, ma senza rifletterci due volte gli andrete incontro esclamando :
— Carissimo signor Bianchi !
Gli psicologi hanno architettato delle costruzioni complicatissime nelle quali sono studiati tutti i modi possibili e imaginabili con cui le idee possono associarsi. Questi lavori sarebbero di scarsa utilità al nostro scopo ; ne daremo tuttavia uno specchietto semplice il più possibile, giacché può spesso capitare di non saper come collegare una nuova nozione e da tale specchio sarà facile trovare una connessione (*).
(*) Per maggiori particolari sull'associazione delle idee e per tutte le applicazioni pratiche che ne derivano, vedere il vol. N. 63: MNEMOTECNICA (La memoria artificiale e i suoi miracoli) L. 6.— che è il seguito e il complemento di questo libro.
Tavola dell'associazione delle idee.

I.   -  ANALOGIA FONICA.
1° Finale, assonanza, rima; (pente-ponte; duro-scuro; pane-cane;   riso-paradiso).
2° Iniziale di una o più lettere (frana-fracasso ; ginestra-Ginetta).
II.   -  ANALOGIA DI SENSO.
1.   Sinonimia (fallo-peccato;   via-strada).
2.   Intero e parte o viceversa (foresta-albero ; ramo-albero).
3.  Genere e specie (fiore-rosa;   cavallo-sauro).
4.  Specie dello stesso genere o due parti dello stesso tutto (merlo-cardellino ;  mano-piede).
5.  Oggetto e qualità caratteristica (piombo-pesante ; ghiaccio-freddo).
6.  Oggetto e materia (camicia-tela;   tavolo-legno).
7.  Causa ed effetto (piovere-bagnarsi ;  regalo-piacere).
8.   Parentela (genitori-figli, zio-nipote).
9.   Contenente  e  contenuto   (vena-sangue;   pozzo-acqua).
III.   - COINCIDENZA  (associazione  delle idee    propriamente detta).
1.  Oggetto e destinazione (scettro-re ; bicchiere-bere).
2.   Oggetto e operatore (cannone-artigliere ; zappa-ortolano).
3.  Oggetto e azione a cui dà luogo (porta-entrare-uscire ; cannone - sparare).
4.   Oggetto e suo simbolo ( giglio - purezza ; scettro - comando).
5.   Opera e autore (monumento-scultore ; Divina Commedia-Dante).
6.  Riunione di due parole di uno stesso racconto, storico o no. Associazioni culturali di storia, geografia, ecc. (Delizie-Capua ;  botte - Diogene).
7.  Loro riunione in uno stesso proverbio o locuzione proverbiale o citazione (carro-Stato ; gatta-lardo-topo ; battere-ascoltare ; redini-potere).
8.   Parole abitualmente associate (associazione fortuita) -( serata - frak ;   fiore - occhiello ;  cappa spada; civile-penale).
9.   Relazione tra due idee o parole concepite simultaneamente (associazione affatto personale) (Cane sarà cane da fucile pel cacciatore, costellazione per l'astronomo).
10.  Similitudine (luna-frittata).
IV. - ESCLUSIONE.
1.   Contrario   (si-no ;   grande-piccolo ;    finito-infinito).
2.  Antìtesi (cielo - terra ;   biondo-bruno).
3.   Ostilità (cane-gatto;   ragno-mosca).
4.  Incompatibilità (grasso-acido ;   acqua-fuoco).
Le applicazioni pratiche di questa tavola sono estesamente spiegate nel vol. 63 ; Mnemotecnica (Memoria artificiale) che forma il naturale complemento di questo. Per comprenderne l'utilità potete fin d'ora riferirvi all'esempio del nome Bianchi che si trattava di ricordare il più presto' possibile servendovi di qualche artificio. Avendo a mente questa tavola, sul nome Bianchi si possono creare moltissime associazioni, ad esempio:
Bianchi-stanchi ; (analogia fonica finale) ; Bianchi-biancheria (id. iniziale) ; Bianchi-chiari (sinonimia) ; Bianchi-neve (oggetto e qualità caratteristica) ; Bianchi -abbacinante (causa ed effetto) ; Bianchi-neri (antitesi) ; Bianchi-inchiostro (incompatibilità), ecc.
L'associazione delle parole conduce con sé l'associazione, o meglio la classificazione di un'idea, osservando subito a quale categoria delle cose che vi interessano questa idea appartiene e quale lacuna colmerà in tale categoria.
Abbiamo quindi bisogno di crearci dei quadri cerebrali o schede mentali che ' stabilirete il più chiaramente possibile e il possibilmente conforme ai vostri bisogni personali.
A titolo d'esempio potete formarvi un quadro di ciò che interessa la 'vostra personalità, suddividendolo nelle quattro sezioni seguenti;
1.   Ciò  che  si  riferisce alle  sue   caratteristiche   (costituzione, attitudine, facoltà, tendenze, ecc.).
2.  Ciò che si riferisce alla sua vita e alla sua conservazione (salute, rendite, professione, ecc.).
3.  Ciò che si riferisce ai suoi affetti (famiglia, amici, ecc.).
4.  Ciò che si riferisce alle sue cognizioni generali e alla sua coltura (scienze, arti, lettere).
Ogni sezione potrà dar luogo a numerose suddivisioni (*). Il lettore comprende che bisognerebbe poter entrare nel suo cervello per concepire e tracciare qui la classificazione completa che meglio si adatta al caso suo.
(*)   Vedere   N.   44:   ECONOMIA   MENTALE,   L.   6.—.
Quando dunque le vostre idee sono ben ordinate, tutto ciò che passa nel campo della vostra coscienza risveglierà delle nozioni connesse che aiuteranno la rapidità della vostra assimilazione e manterranno la vostra attenzione sull'essenziale. Voi troverete facilmente le analogie indispensabili alla ritenzione mnemonica, giacché la ripartizione di ogni conoscenza, divenuta tributaria del vostro piano di classificazione, andrà sempre naturalmente al suo posto. Voi giudicherete istantaneamente a quale delle grandi categorie ogni nozione si collega e ciò risveglierà infallibilmente il senso dell'interesse che esso presenta colla vostra personalità presa come centro. Una linea di analogia si troverà dunque richiamata e la nuova nozione vi si associerà strettamente.
Per mezzo della meditazione (osservazione approfondita) applicatevi ad afferrare le connessioni molteplici di ciascuna delle 4 suddivisioni della vostra personalità. Ad esempio, lo stato della salute interessa le vostre rendite, la vostra famiglia, i vostri amici, le vostre facoltà, i vostri studi, la vostra coltura; essa dipende in larga misura dalle vostre condizioni fisiologiche e psicologiche.
Al momento di registrare, allorché voi sentite nettamente i diversi rapporti dell'oggetto della vostra attenzione e dei vostri diversi centri di cristallizzazione, avrete con ciò stesso scorte altrettante relazioni e creati altrettanti punti di raccordo.
Costruzione delle « schede mentali » e loro classificazione.
Come è facile comprendere, le precedenti esposizioni hanno lo scopo di stabilire una stretta concatenazione analogica di tutto il contenuto della riserva mentale. Ogni persona e ogni cosa che vi interessa ha, per così dire, la sua scheda nel vostro spirito. Quando su un soggetto determinato siete arrivati a possedere un numero determinato di indicazioni raggruppate in una scheda, voi dovrete tornare a classificarle in due o tre sezioni distinte

che formeranno due o tre nuove unità del vostro schedario. Per esempio, se avete raccolto molte indicazioni sulla vostra salute, e la cornice nella quale l'avete collocate è troppo stretta, allargatela.
Sia ad es. il punto 2° del quadro della personalità dato a pag. 39, e supponiamo di aver raccolti molti dati circa la salute. Costituiremo allora una sottosezione intitolata salute, formandola coi seguenti punti :
1°. Le vostre condizioni anatomiche; 2o.  Le vostre condizioni organiche ; 3°.  Normalità e predisposizioni caratteristiche alla   malattia ;
4°. Rimedi da opporre alle malattie eventuali ; 5°. Igiene preventiva.
Voi insomma, registrerete facilmente e definitivamente una cognizione tutte le volte che trovandovi di fronte a un soggetto che richiede la vostra attenzione avrete prima stabilito:
1° Qual posto occupa in un insieme di cui vi sono note le grandi linee ;
2°. Che cosa potete personalmente ricavare dall'assimilazione del soggetto in parola.
Quando inizierete lo studio di un ramo di sapere affatto nuovo per voi, trovategli anzitutto un posto nel complesso delle vostre cognizioni. Poi createvi un'idea generale del soggetto che vi proponete di studiare, sia colla lettura rapida di un sommario, di un trattatello elementare, sia interrogando un competente. In terzo luogo create la vostra scheda. Ditevi: questa scienza ha il tale oggetto; essa studia successivamente i tali o tali aspetti i quali presentano fra di loro le tali e tali connessioni. Finalmente trovate il centro di connessione o di cristallizzazione più propizio e concentrate il vostro spirito sull'interesse dello studio al quale state per dedicarvi.
Se durante una conversazione, la lettura di un articolo di rivista, all'aspetto di mille oggetti che si vedono nella strada, sorge nel vostro spirito un'idea utile, subito compilate la sua scheda mentale, chiedendovi:
—  A che cosa si collega quest'idea ?
—  Che cosa può modificare o aggiungere ?
—  A qual momento deve intervenire?
Se la vostra idea si riferisce a una cosa materiale, vedete questa cosa col pensiero e imaginatevi, in una sorta di rapida cinematografia, che essa soddisfa il vostro desiderio. Se si tratta
di una persona, evocatene l'imagine, l'aspetto attuale, ascoltatene mentalmente la voce, pur mantenendo ferma nel frattempo la vostra attenzione su ciò che avete l'idea di manifestarle.
Non dimeticatevi di precisare a quale modalità delle vostre relazioni con questa persona appartiene ciò che avete in animo di dire o fare, e allora la vostra memoria funzionerà a tempo debito. Per i bisogni urgenti, le occupazioni del giorno, dovrete procurare di registrarli accompagnandoli dal sentimento della loro urgenza.
Se vi viene in mente: « Domattina al più tardi devo comperare il tal libro », ricordatevi in succinto l'impiego della mattina di domani; associategli, assegnandogli la sua ora: 1° l'azione che ordina l'acquisto del libro ; 2° la nozione di disappunto o di danno che la dimenticanza vi cagionerebbe. Questa ultima nozione funzionerà da gancio d'arresto, da campanello d'allarme, all'ora voluta.
Per non dimenticare nulla di parecchi bisogni urgenti, collegatene fra loro le schede mentali, in modo che una ridesti l'altra secondo le regole dell'associazione delle idee. Supponete di dovere domattina:
l° Andare dal falegname per una riparazione alla poltrona ;
2° Comperare dell'inchiostro per la stilografica ; 3° Esaminare dei campioni di stoffe ; 4° Acquistare dei biglietti di teatro ; 5° Esaminare la corrispondenza di un cliente. Dopo aver deciso in qual ordine compirete queste diverse incombenze, ecco le schede mentali che potrete costruirvi.
1a scheda. — Un falegname seduto sulla sedia da riparare. Al collo avrà un cartello con scritto a grandi caratteri: Stilografica.
2a scheda. — La vostra stilografica è accanto a una bottiglia d'inchiostro rovesciata su dei campioni di stoffe.
3a scheda. — lì sarto dietro il banco vi mostra dei campioni di stoffa. L'ultimo rettangolo è bianco e porta scritto il titolo della commedia o dell'opera alla quale volete assistere.
4a scheda. — Al camerino del teatro lo sportello dietro il quale l'impiegato vi porge il biglietto posato su un registratore contenente le lettere che dovete esaminare.
Questo metodo aiuta considerevolmente il ricordo ed è suscettibile di numerose varianti che ciascuno può stabilire a piacer suo (*).
(*) Un'esposizione completa di tutti i metodi artificiali il lettore troverà nel  già  citato  N.  63,  MNEMOTECNICA.
Dovete sforzarvi di collegare le idee il più logicamente che vi è possibile, vale a dire osservare la loro successione logica. In altre parole, sia nelle scienze che nelle arti, vi è, un filo conduttore, trovato il quale si può sempre dall'antecedente ricavare il conseguente per rigore di logica.
Se volete rievocare un fatto storico, giunti a un intoppo non dovete mai domandarvi:
—  E ora cosa succede?, ma:
—  E ora, che cosa « deve » essere successo ? che conseguenze ha portato questo fatto?
Le idee si schiariscono e dunque si ricordano, disponendole in ordine logico. Abituatevi a fare dei sunti delle materie studiate sotto forma di quadri sinottici. Disponete le idee in ordine di dipendenza, separando le accessorie dalle principali in modo da mettere in evidenza l'idea generatrice, il perno della questione.
Una sorta di tavola sinottica è l'indice di ciascun libro. Quando l'indice è ben fatto, voi dovete meditarlo profondamente prima di iniziare la lettura dell'opera. Finita la lettura l'indice sarà da voi trasformato in una vera e propria tavola sinottica che vi servirà a fissare e raggruppare le idee intorno al nocciolo centrale, come abbiamo spiegato.
VII.
CONSERVAZIONE  E  RICHIAMO DELLE  IDEE
Leggi della conservazione delle idee.
Tralasciando le ipotesi fisiologiche sulla conservazione delle idee, questa si spiega psicologicamente colla persistenza di un abito intellettuale, ovvero con una disposizione permanente dell'anima a ripetere ciò che fece una volta e pensare il già pensato. La conservazione delle idee ubbidisce dunque alle seguenti leggi :
I. Le idee si conservano con tanta maggior facilità, durata ed esattezza, quanto più vivi e distinti furono gli stati coscienti. Così, un fatto, la cui percezione fu debole o confusa, viene presto dimenticato, e viceversa. I fattori della vivacità e nettezza delle idee sono:
a) l'attenzione sulla quale non occorre più fermarci.
b) l'emozione. L'indifferente viene dimenticato con facilità;   ciò che commuove, aggrada, interessa, difficilmente.
II.  La conservazione delle idee è in ragione diretta delle loro riproduzione e ripetizione. Le cose ohe impressionano poco o eccitano leggermente l'attenzione, si fissano colla ripetizione.
III.  Le idee si, conservano più facilmente e tenacemente quanto più stretta fu l'associazione e più logico il concatenamento avvenuto tra loro.
Insomma, le condizioni del ricordo sono:
1)   L'impressione deve aver varcato la soglia della coscienza.
2)   L'impressione deve esser giudicata interessante.
La memoria non dipende tanto dall'ingresso delle sensazioni nella coscienza, quanto dall'accoglienza fatta dalla coscienza alle sensazioni.  E questa accoglienza dipende:
a)  Dalla qualità della sensazione ;
b)   dalla capacità naturale di coordinazione delle sensazioni ;
c) dalla natura delle rappresentazioni precedenti, colle quali ogni nuova sensazione deve potersi fondere per poter rimanere fissata.
La formazione dei ricordi è dunque un lavoro di organizzazione, di sintesi o di assimilazione.
L'abitudine di collocare ogni nozione al posto che le conviene nell'insieme delle idee di ugual ordine — così come abbiamo spiegato nel precedente capitolo — conduce automaticamente chi applica il sistema a rivedere successivamente ciascuna delle divisioni e suddivisioni della sua classificazione.
Accanto a questa revisione automatica se ne dovrà fare una volontaria per tutte quelle nozioni che ci preme maggiormente di non dimenticare.
Bisogna trattare ogni nuova idea come si agirebbe con una nuova persona: ne studieremo l'aspetto, le relazioni con coloro che ce l'hanno presentata, l'ambiente dove l'abbiamo incontrata, tutto insomma, fino a farcene un concetto chiaro, a darle una vita individuale che servirà a distinguere questa persona o questa idea dalla folla delle persone e delle idee che ci accostano ogni giorno.
Come la registrazione delle idee esige uno sforzo per pensare attivamente, il richiamo volontario si effettua tanto meglio quanto più si è calmi e raccolti, a eccezione però di alcuni casi in cui l'esaltazione mentale deriva dal sentimento dell'importanza che
il ricordo ha per noi. Occorre dunque procurare di conservare la propria lucidità di spirito pur concentrando attivamente la propria coscienza sulle nozioni capaci di risvegliare il ricordo cercato. Ogni persona dovrebbe prender l'abitudine di riandare alla sera tutte le vicende della giornata, di richiamarsi con precisione alla memoria tutto quello che ha letto. In poco tempo si potrà vedere che la memoria se ne risente molto favorevolmente. Bisognerebbe richiamare sempre alla memoria una predica che si è sentito, una recita alla quale si ha assistito. Meglio di tutto si è,' se si narra qualcosa ad altre persone, poiché già per amor proprio si farà uno sforzo per raccontare con possibile fedeltà quello che si è sentito oppure veduto. Uno stenografo può osservare il progresso fatto dalla sua memoria, stenografando alla sera, col solo aiuto della memoria. Vorremmo consigliare a tutti coloro i quali causa ristrettezza di tempo non arrivano a scrivere le loro memorie, di ricapitolare la loro giornata, a mezza voce.
Tutta l'arte di ricordare consiste nell'arte di spalancare le porte d'accesso al più gran numero di impressioni possibili: visive, olfattive, tattili ecc. per quanto si riferisce agli oggetti materiali, e alle impressioni intellettuali per lo spirito. Oltre a ciò, l'arte consiste nel collegare l'impressione nuova alle antiche. Quando voi tentate di ricordarvi, anche senza metodo, ricorrete inconsciamente a una catena di associazioni. Per esempio, per ritrovare certe circostanze, vi riportate al luogo dove avvennero; per ricordare alcune parole di un visitatore, delle quali non avete afferrato l'importanza che dopo averle « dimenticate », voi ricostituite le fasi della sua visita, l'arrivo, le prima frasi scambiate, ecc. Voi potete facilitare straordinariamente i vostri ricordi seguendo le istruzioni date nel capitolo precedente ; vale a dire, costruendo delle associazioni man mano le osservazioni colpiscono la vostro coscienza. Voi constaterete allora che, mantenendo la vostra attenzione alcune frazioni di secondo verso un soggetto determinato, tutte le nozioni connesse vi arriveranno in buon ordine.
Pei richiami più difficili, operate esattamente come per la registrazione ; cercate il posto che deve occupare nel quadro generale della vostra memoria il ricordo desiderato ; studiate quale deve essere la sua categoria, la sezione di questa categoria o la sua sezione, la sua suddivisione, il luogo insomma dove figura la sua « scheda ». Questo metodo vi condurrà infellibilmente a qualche associazione efficace.
Il pensiero si lascia dirigere su questo filo d'Arianna con tanta maggior docilità quanto più accuratamente si è eseguito l'esercizio fondamentale (1 esercizio, pag. 6). Ecco alcuni altri efficacissimi esercizi.
1.  Ricostituite a memoria e nell'ordine con cui sono esposti gli insegnamenti di un'opera che avete studiato con attenzione, Quando avrete terminato la materia di un capitolo, rileggetelo e e ricominciate a rimemorarvelo colmando le lacune e rettificando le inesattezze. Potrete finalmente, dopo aver suddiviso i capitoli in sezioni, effettuare il tentativo del ricordo letterale, parola per parola.
2.   Scegliete un'opera aridissima. Esercitatevi ad assimilarne il senso. Questo esercizio, più o meno penoso secondo il grado di coltura di ciascuno, non è interamente inaccessibile ad alcuno. Basta non leggere una frase prima di aver integralmente compreso e analizzato la precedente.
3.  Durante una discussione abituatevi a sostenere la vostra tesi con calma e cortesia, ma con insistenza meditata. Adoperate solo argomenti ben ponderati che troverete con facilità classificando preventivamente le vostre idee e ricavando da ciascuna tutto ciò che essa è capace di dare.
Ecco ora per terminare un esercizio globale della memoria.
L'esercizio metodico della memoria è d'importanza capitale per arrivare ad un risultato duraturo. Nessuno ammetterà che dopo alcuni anni in cui ha trascurato la memoria la quale forse non è stata addirittura coltivata in modo ragionevole, appena avrà terminato questo libro potrà riguardarsi una persona dotata di strabiliante memoria, sebbene questa abbia migliorato sensibilmente coll'esecuzione degli esercizi prescritti. Lo scolaro non deve accontentarsi, deve progredire imperterrito fino che è arrivato ad assoggettare completamente la memoria alla sua volontà, cioè fino a tanto che per saper ripetere un brano di lettura od un discorso intero non gli occorrerà che di sentirlo o di leggerlo una sola volta. Siccome a molti non giova fornire delle indicazioni astratte, schizzeremo' qui un piano la di cui scrupolosa esecuzione darà aurea messe.
A seconda dello scopo, scegliete una poesia piuttosto lunga, un racconto, un romanzo, oppure un'opera scientifica. Evitate però dapprincipio quelle opere che hanno tropo lunghi discorsi.
Il primo giorno imparate due righe oppure due periodi (naturalmente seguendo gli insegnamenti del nostro metodo). Il secondo giorno ripeterete queste due righe, aggiungendovene altre due, il terzo giorno ripeterete le prime quattro righe, prendendone due nuove. Dapprincipio il lavoro dev'essere breve, aumentare gradatamente, poiché un improvviso aumento rovina la memoria invece di migliorarla, cosi come troppo cibo nuoce allo stomaco. Se trovate che la vostra memoria sia soverchiamente aggravata prendendo due linee ogni giorno, limitatevi ad una sola oppure rimanete durante una settimana al medesimo punto. Non trascurate però di ripetere giornalmente tutto quanto avete passato. Queste ripetizioni sono atti di volontà e questa ne riesce
fortificata; sviluppano anche la facoltà di poter ravvivare ad ogni momento tutto quanto abbiamo immagazzinato. Cosa ci giova di aver una parola « sulla lingua » dalla quale non si stacca ? ! Il lavoro che aumenta giornalmente esercita la memoria e la sprona, ed alla fine sapremo a memoria un classico intero od un'altra opera... e di questo risultato non possono vantarsi oggigiorno molti.
Trascorsa che sia la settimana di riposo, ricominciate ad imparare giornalmente uno o due periodi, ripetendo naturalmente tutta la parte precedente. Col tempo sarete in grado d'imparare senza far sforzi straordinari, ogni giorno 3, poi 4, ed anche 5 periodi nuovi. La ripetizione può esser fatta anche passeggiando, in ritagli di tempo che di solito sfuggono. Non occorre che la ripetizione succeda ad un'ora fissa, così anz"i ci si abitua a riprodurre a tutte le ore. Divenendo dopo alcune settimane la lezione troppo lunga per essere ripetuta, si tagli la prima parte, la quale a sua volta dovrà esser ripetuta, anche per sé sola, una o due volte ogni settimana. Siccome il lavoro diventa sempre maggiore, arriveremo al punto di dover destinare ogni mese una settimana, durante la quale ripeteremo esclusivamente il vecchio, le parti tagliate.
Finito un libro, passiamo ad un secondo e ad un terzo. Giova che ogni scolaro apprenda a memoria un libro. Chi vuole o deve appropriarsi le più disparate nozioni scientifiche, dovrebbe farsi, dopo aver imparato a memoria un primo libro, un sunto di tutti gli altri libri che studia. Siccome quanto studiamo in questo modo passa, si potrebbe dire nel nostro sangue, modificando persino i nostri pensieri ed il nostro carattere, è di capitale importanza che procediamo colla massima cautela nella scelta di quanto impariamo, vale a dire che scegliamo solo quello che vale la pena, che ci offre dei vantaggi. Colui che vuol diventare un oratore sceglierà i più splendidi discorsi dei maestri dell'eloquenza, colui che vuol appropriarsi un buon stile e conoscere a fondo la sua madre lingua, cercherà i migliori suoi classici, perchè a nulla valgono costruzioni poetiche nella nostra prosa, chi vuol conoscere lingue straniere prenderà i migliori e più moderni classici della medesima.
Oltre a questo esercizio si potranno farne in linea secondaria, ancora altri che, eseguiti coscienziosamente daranno buoni risultati.
Chi vuol applicare questo piano alla musica, principii con melodie facilissime, passi gradatamente a più complicate, non si provi però mai d'imparare a memoria un pezzo fino che ha da combattere difficoltà tecniche. Ripeta naturalmente ogni giorno quanto ha già appreso. In pezzi difficili si cerchi anzitutto di scindere le diverse melodie, che s'imparano separatemente.
Quando vogliamo leggere un libro, dovremmo pensare il giorno prima a tutto ciò che abbiamo (già udito o letto su quel tema, in una parola, ciò che ne sappiamo (non si parla qui di opere in versi). Diciamo: il giorno innanzi perchè anche di notte ci ricordiamo diverse cose. Se ci siamo seriamente messi alla ricerca, la nostra mente continua meccanicamente, anche se l'attenzione è passata ad altro soggetto. Molte volte ci accade di non ricordarci un nome (o qualcosa d'altro) proprio al momento in cui lo ricerchiamo ; più tardi, quando pensiamo ad altro, esso ci passa rapidamente per il cervello, senza alcun sforzo da parte nostra: il cervello ha continuato meccanicamente la ricerca, si vale d'ogni più piccola eufonia o d'altra associazione di idee e la mette in relazione collo scopo incoscientemente prefissosi.
Dopo aver richiamato alla memoria quanto ci era noto, principiamo a leggere il libro, e potremo constatare che, grazie alla preparazione aumentiamo ad ogni fatto nuovo che incontriamo, non d'un solo punto ma dì molti, le nostre cognizioni, poichè mettiamo in relazione i fatti che abbiamo ravvivato col nuovo, guadagnando così nuovi pensieri e punti di vista.
NOTA. — La memoria e il sangue freddo. Il caso di una caduta agli esami causata da quella perturbazione mentale che si chiama il « trac », è notissima. A malgrado di un'eccellente preparazione e qualche volta un brillante successo ottenuto nelle prove scritte, l'esame orale è accompagnato da un'angoscia che ottenebra la memoria. Qualche esaminatore non solo non si cura di questo turbamento, ma si prende la stupida soddisfazione di aumentarlo con un contegno sarcastico. Poiché i nostri programmi scolastici non comportano l'insegnamento del l'auto-controllo, della calma e della sicurezza di sé (*), giustizia vorrebbe che si modificasse il sistema degli esami orali, sostituendo loro, per esempio una seconda serie di esami scritti in cui ogni studente dovesse rapidamente rispondere a una serie di domande, diverse per ciascun esaminando.
Attendendo l'improbabile riforma, ecco un palliativo che sarà trovato utilissimo.
(*)   L'Istituto Hermes offre invece un insegnamento completo in due volumetti  di  questa  Biblioteca:
N.   15. LA CURA RADICALE DELLA TIMIDEZZA.  L. 4.50. N.   18.   IPNOTIZZATE   VOI  STESSI!   L.   6.—.
Per ritrovare la tranquillità di spirito cercate di decongestionare il plesso solare (cioè il centro nervoso situato dietro lo stomaco) mediante la respirazione addominale. Inspirate lentamente pel naso e riempite d'aria tutto il parenchina polmonare. Il primo sforzo deve mirare a dilatare la parte inferiore, il ventre, il secondo, a dilatare le costole, il terzo a gonfiare gli apici polmonari. Quando la respirazione sembra completa, sollevare la parete addominale, lentamente, dolcemente, gradatamente, sino a che risulti ben distesa, poi ricondurla verso l'interno incavando l'addome il più possibile: ricominciare due o tre volte questo movimento  alternativo.
L'effetto non si farà attendere: un rilassamento dello stato nervoso sopraggiunge con grande rapidità e ripetendo l'esercizio dieci o quindici volte ci si trova intieramente   liberati   (*).
(*)   Nel N. 27: GINNASTICA RESPIRATORIA, (L. 6.—) si troveranno più complete istruzioni, oltre a un intero corso di « respirazione psichica » indiana per ottenere vari stati d'animo col semplice mutamento del ritmo respiratorio.
Ottenuta la calma, la volontà — un momento dissociata dalla memoria — ritrova tutto il suo impero su questa funzione.

RICAPITOLAZIONE
Abbiamo visto che la memoria dipende in massima parte dall'arte di imparare.
Quest'arte comprende due atti distinti: concentrarsi e associare.
La concentrazione si acquista anzitutto allenando i sensi in modo che essi, come vigili sentinelle, raccolgano il massimo numero di dati possibile su ogni oggetto che si presenta al nostro esame. Si acquista poi mettendo in opera sui dati forniti dai sensi l'osservazione e il giudizio, cioè esaminando e deliberando intorno a quanto abbiamo visto, sentito, ecc.
L'associazione è l'arte di accogliere le idee nuove venute, non in un angolo qualunque della nostra memoria, ma in un riparto determinato, come si farebbe di un libro in una biblioteca ben ordinata, in modo da poterle poi ritrovare con tutta facilità.
La conservazione e il richiamo delle idee dipendono precisamente dall'ordine con cui sono state disposte e dell'arte di rifare a ritroso il cammino percorso nell'associarle.
Non si possono organizzare i ricordi se non si è organizzato il sapere al momento del suo acquisto. Il segreto di una buona memoria che ritrovi subito dei ricordi abbondanti e precisi, è un pensiero attivo che ritorna senza posa sulle idee acquisite, voltandole e rivoltandole in ogni senso, scoprendo senza posa tra loro dei nuovi rapporti e ohe non può perciò1 mai venir colto di sprovvista sulle cose che sa, avendovi molto riflettuto.
Si può concludere ripetendo che l'arte della memoria consiste nell'organizzare l'apprendimento in vista del ricordo. Dunque essa è bensì « un'arte di studiare e di pensare » — come vuole il filosofo William James — ma di studiare e di pensare per uno scopo altro che lo studio e il pensiero. Con un paragone volgare, si può dire che la nozione, dopo digerita, deve essere assimilata per far parte di noi, per essere noi stessi-Così, si capisce, non tutto deve essere appreso in tal modo, e compito dell'intelligenza è fare la scelta di quanto è degno d'essere ritenuto. Qui l'arte della memoria si collega all'edonistica (*): la nostra felicità dipende dai nostri ricordi.
(*)  Vedi  Biblioteca  Hermes  N.  47:  L'ARTE  DI  ESSER FELICI, L. 4.—.
—  FINE — 
