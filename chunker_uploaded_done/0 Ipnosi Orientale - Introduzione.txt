ESERCIZI DI IPNOSI ORIENTALE E DI IPNOSI OCCIDENTALE

  




“PARTE 1”



Manuale Evoluto




A cura del Dr. Marco Paret
________________
INTRODUZIONE




Introduzione all’Ipnosi Orientale: Chiavi Segrete orientali ed occidentali per lo sviluppo della concentrazione e delle potenzialità mentali






Quello che vogliamo fornirvi con questo corso è qualcosa di non disponibile altrove.
E’ concepito come un riassunto di varie tecniche.
Un concetto importante da comprendere è che l’ipnosi Orientale si dirige alla totalità della persona, ed utilizza tutti gli schemi energetici disponibili.
Vi è una differenza sostanziale tra l’ipnosi moderna occidentale, ed in particolar modo americana, e l’Ipnosi orientale. 
L’ipnosi occidentale, ed in particolar modo l’ipnosi ericksoniana (da Milton Erickson, famoso ipnotista americano),  essendo essenzialmente trasmessa attraverso le parole, è molto incentrata sull’uso delle parole.
Esistono però anche altre dimensioni, che incrementano l’efficacia ed il risultato del fenomeno ipnotico.
L’ipnosi e le scienze affini sono state conosciute e praticate in India fin da tempi molto remoti, prima che il mondo occidentale ne avesse fatto una scienza.
In sanscrito, il magnetismo si chiama ayaskataguna oppure akarshanaçkti, cioè la “potenza attrattiva”.
Il concetto attrattivo viene riferito all’operatore, che segue un particolare training. 
L’ipnosi orientale necessita infatti di un doppio salto: il primo di paradigma ed il secondo di approccio, che deve essere effettuato accettando una serie di elementi non rientranti nei paradigmi tradizionali.
Basti dire che sono rarissimi i testi moderni che trattano l’argomento, in quanto il paradigma ipnotico più in voga attualmente tende a considerare inesistente il possibile influsso dell’operatore ed a leggere tutta l’ipnosi come autoipnosi.
In oriente non si nega la possibilità dell’Autosuggestione, ma si ammette anche la possibilità di interventi di tipo differente. 
Alcune tecniche qui presentate sono già presenti nel nostro manuale di tecniche psico organico linguistiche, anche se quest’opera è specificatamente rivolta all’ipnosi.
Sono state trasposte in parole il più possibile comprensibili per il lettore occidentale, e sono state discusse con persone di indiscussa conoscenza nel settore.
Ricordiamo che il nostro istituto è forse l’unico in Europa ad avere una rappresentanza permanente in Nepal (adesso dopo i recenti avvenimenti spostata in India), facendo parte del consorzio di ricerca accademico Eurasiatico Cairn.
E’ importante legare il concetto di Ipnosi al concetto di Maya. Maya è un nome utilizzato per indicare la nostra percezione della realtà, ma essendo un concetto soggettivo ci sono anche vari gradi di Maya corrispondenti a quella che in occidente viene chiamata Ipnosi.
Il concetto di ipnosi è inoltre inscindibile dal concetto di potenziale umano.
Oriente ed Occidente da sempre hanno investigato l’uomo ed il suo potenziale.
Non ci siamo quindi limitati in quest’opera ad un’analisi esclusivamente limitata all’area indiana, bensì abbiamo collegato più fonti differenti.
In oriente sono di interesse le tecniche nell’area Indotibetana dello Yoga e nell’area cinese del Chi-Kung.
  

Con parallelismi con le tecniche orientali in occidente troviamo anche varie tecniche esoteriche, dalla cabala ai suoi derivati, che abbiamo altresì esaminato in modo da dare il massimo di completezza alla nostra analisi.


In questo corso potrete trovare collegati assieme:


* Concetti di Comunicazione e Concetti Delle Medicine Tradizionali Orientali
* Tecniche per l’Alchimia Interiore e Loro significato in un piano globale di trasformazione dell’individuo e per l’autoipnosi
* Sviluppo del proprio potenziale collegandolo anche all’aspetto comunicazionale


Se già vi siete avvicinati a queste discipline potrete trovare in queste pagine nuovi paradigmi.
Oltre a conoscere nuove maniere di operare, tale corso vi darà nella seconda parte, tramite l’unione di tecniche orientali ed occidentali, la possibilità di PRONUNCIARE I SUONI in una nuova maniera, in grado di influenzare VOI STESSI e la REALTA’ CHE VI CIRCONDA.






E’ questa una vera è propria autoipnosi, in grado di influenzare voi stessi e la realtà.
Questa è anche la chiave dei mantra.


Vi è anche un livello ulteriore, però per esperienza abbiamo visto che è molto più facile operare un’influsso tramite il potere dei suoni (o comunque di simboli appropriati) che in maniera pura, che consiste in un grado operativo più elevato.
Se iniziate adesso scoprirete un mondo nuovo e la possibilità di creare nuove Realtà. 
Questo corso vi vuole fornire una serie di tecniche pratiche, tratte tra le molte sviluppate ed insegnate presso la nostra scuola ISI-CNV.


Ovviamente siamo a vostra disposizione per consigli ed informazioni!


Buon Viaggio!


________________




Qui sotto:
Il dr. Paret in una dimostrazione ipnotica inducente uno stato profondo senza utilizzare parole


  



https://youtu.be/q5rpezKTDZE


________________


Informazioni sui nostri MASTER per utilizzo PERSONALE e PROFESSIONALE (sia per chi è già professionista sia per chi vuole riconvertire la propria attività lavorativa e lavorare nel campo del miglioramento personale e del benessere della persona con l’ipnosi e tecniche collegate) a:
http://www.neurolinguistic.com/blog/professional-master-ipnosi-pnl/
E chiedete informazioni anche sulle nostre prossime iniziative
________________