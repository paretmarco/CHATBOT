LA RESPIRAZIONE  COSCIENTE 
ESERCIZI DI RESPIRAZIONE RITMICA 
Per rendere il più possibile efficaci gli esercizi che descriveremo, è necessario focalizzare  l'attenzione su alcuni aspetti di fondamentale importanza. .
1- La posizione del corpo: essa deve essere minuziosamente studiata e osservata. Seduti o in piedi, il busto deve restare perfettamente dritto e non dev’essere appoggiato ad alcun supporto. 
2- Il rilassamento del corpo: il corpo deve essere completamente rilassato, salvo i muscoli necessari per mantenere la posizione; questi non devono comunque essere contratti e l'atteggiamento deve essere disteso e sereno; l'addome deve essere mantenuto in dentro; le spalle devono cadere  all’indietro. 
3- Alzare le spalle inspirando non aumenta la capacità toracica ma denota piuttosto uno stato di tensione nell’individuo.  Durante l'inspirazione è necessario tenere il petto alto e il più aperto possibile; non bisogna inoltre lasciarlo cadere durante l'espirazione. 
4- I polmoni devono potersi muovere liberamente all'interno della gabbia toracica. Una respirazione insufficiente può creare delle aderenze tra i polmoni e la gabbia toracica, una  situazione che si risolve poco a poco con la pratica coscienziosa di questi esercizi.  
5- L'inspirazione va sempre  fatta attraverso le narici; anche per l'espirazione si adotta la stessa tecnica, salvo naturalmente nel canto, nella recitazione e in alcuni casi specifici. Il richiamo di aria nei polmoni non va fatto attraverso un’aspirazione nella regione del naso ma utilizzando il  movimento dei muscoli polmonari e del diaframma. Non si deve mai sentire il passaggio dell'aria nel naso, neanche respirando a fondo. 
Per inspirare, bisogna innanzitutto portare il diaframma verso l’alto, riempire la parte alta dei polmoni, e poi, riabbassando un po’ il diaframma, riempire la parte bassa. Per esalare, è necessario svuotare prima la parte bassa, ritirando il diaframma, poi la parte alta, ma senza lasciare cadere la gabbia toracica che deve restare sempre bombata come una corazza. 
LA RESPIRAZIONE è il principio sottostante alla vita, e il RITMO dell'inspirazione e dell'espirazione, con i suoi tempi di ritenzione e d'arresto, determina il nostro sviluppo fisico, psichico e mentale. In genere, non inspiriamo a sufficienza tanto  da ossigenare  in modo ottimale il nostro corpo e non espiriamo abbastanza per  espellere dai nostri  polmoni la maggior quantità di gas carbonico possibile e le altre scorie che così restano stagnanti ostacolando la purificazione del sangue. 
Malesseri fisici, dolori, malattie, possono essere ricondotti a un'espirazione insufficiente L'accumulo di acido carbonico, non solamente ostacola l'ossigenazione del sangue, ma lo intossica combinandosi con i nostri depositi di sostanze inquinate, patogene, acide. 
-1-
In caso di malessere fisico o di malattia, la prima cosa da fare è ricorrere immediatamente all'Esercizio di Espirazione “Rivelatore”, che porterà immediatamente sollievo. Non pretendiamo che sradichi la malattia  ma sappiamo che ne arresterà gli effetti fino a quando non riusciremo a  ricorrere ad altri metodi naturali. 
ESERCIZIO DI ESPIRAZIONE “RIVELATORE” 
Innanzitutto rilassate tutte le parti del vostro corpo, qualunque sia la vostra posizione: in piedi, seduti, o stesi. Aprite il petto e mantenete i suoi muscoli sotto il vostro controllo; tutti i muscoli del corpo sono rilassati. 
Esalate lentamente, senza muovere il petto (vedere sopra). Svuotate i polmoni completamente, a fondo, fino a quando vi sembrerà impossibile espirare ancora. 
Allora arrestate qualsiasi azione; non muovetevi; mantenete lo spirito concentrato su questo stato di riposo completo; contate mentalmente fino a 10, 15 o anche 20 secondi, ma senza mai forzare, oppure recitate mentalmente una poesia o un mantra. 
A questo punto inspirate con le narici, profondamente ma senza sforzo, tranquillamente, e immediatamente ricominciate ad esalare lentamente e a fondo; arrestate di nuovo tutto per la stessa durata, inspirate di nuovo e ripetete la cosa alla stessa maniera per  quattro volte di seguito, il che significa che il ciclo  completo  si compone di cinque fasi. 
É bene rifare l'esercizio almeno ogni due o tre ore. 
Se soffriamo di affezioni nervose, di incapacità a esprimere i nostri talenti o a utilizzare le nostre conoscenze, di timidezza  o di indecisione,  significa che l’inspirazione è troppo debole e che la nostra dinamo manca di potenza per svegliare le vibrazioni mentali e accordarle con le emanazioni dell'Individualità. 
ESERCIZIO DI INSPIRAZIONE « INSPIRATORE »  
Rilassate tutti i muscoli, aprite bene il petto e mantenetelo aperto per tutto l'esercizio. Inspirate con le narici, lentamente e a fondo. Quando vi sembra di avere completamente riempito i vostri polmoni, cercate di inspirare ancora un po’, ma senza fare sforzi. Trattenete il respiro e arrestate qualsiasi movimento, contando mentalmente fino a 15, 20 secondi o anche di più, o recitando mentalmente una poesia o un mantra. 
A questo punto esalate lentamente, senza scatti, a fondo, e immediatamente inspirate di nuovo molto lentamente, poi  trattenete il respiro con la stessa modalità e durata che abbiamo visto sopra; fatelo da tre a cinque volte di seguito, facendo bene attenzione a non muovere i muscoli pettorali, una volta che il petto è stato “bombato” all’inizio dell'esercizio. 
Fate questo esercizio prima di un lavoro cerebrale, prima di prendere una decisione importante; non  fatelo più di tre volte in una giornata e mai dopo un pasto.
-2-
L'EFFETTO di questi esercizi è maggiore, soprattutto per quello che riguarda la purificazione del sangue e dei nervi, quando li combiniamo con la recitazione di mantra o brani. Per risvegliare le nostre vibrazioni  e rimanere concentrati sul senso di ciò che stiamo recitando, ci eserciteremo all'espirazione recitando d'un solo colpo dei mantra del genere di quelli che presentiamo qui sotto, a titolo esemplificativo.


Quindi: inspirate quattro secondi, recitate d'un solo colpo, inspirate di nuovo quattro secondi, e ricominciate ancora almeno due volte. Recitate la prima volta ad alta voce, per stimolare il lato fisico dell'essere; la seconda volta a voce media, per risvegliare il lato psico-nervoso; la terza volta a voce bassa, per stabilire la connessione tra il lato mentale e lo spirito che ha la sua sede nel cuore. 


Mantenete sempre il pensiero concentrato sul senso delle parole; recitate rapidamente, ma articolate molto chiaramente ogni sillaba, facendo muovere le vostre labbra, questo sia a voce bassa che ad alta voce; in ognuna delle fasi di recitazione del mantra, accentuate una parola che per voi è importante. 


Se vi manca il respiro per terminare la vostra recitazione, premete fermamente le labbra un istante e lo ritroverete. In questo modo, arriverete a «pregare senza fermarvi», come si esprimeva il Salvatore, cioè senza riprendere fiato. 
LA RESPIRAZIONE RITMICA 
Non fate mai uno dei sette esercizi di respirazione ritmica se siete sofferenti, disarmonici, critici, pensierosi o tesi. Prima di iniziare mettetevi sempre in uno stato di benessere e di tranquillità di spirito, sia tramite un esercizio di espirazione (Rivelatore o una recita), sia tramite un esercizio di altro tipo (ghiandolare, riscaldamento, impostazione della voce, canti, ecc...), sia con l'Esercizio preliminare di Rilassamento e Concentrazione descritto sotto. Osservate molto attentamente le indicazioni sulle posture descritte, ogni piccolo dettaglio ha la sua importanza. 
ESERCIZIO PRELIMINARE DI RILASSAMENTO E CONCENTRAZIONE 
Prendete innanzitutto un atteggiamento comodo, seduti su una sedia, con la schiena rivolta alla luce. Sedetevi bene, portando il sedere indietro verso lo schienale  ma senza appoggiarvi a esso facendo anche  in modo che i vostri piedi riposino completamente sul pavimento; le cosce sono orizzontali e parallele. 
La colonna vertebrale deve essere mantenuta diritta e le spalle devono  ricadere naturalmente un po’ all’indietro; il petto, leggermente bombato, conserverà la sua posizione durante tutto l'esercizio, senza mai abbassarsi; l'addome è in dentro; gli occhi aperti, lo sguardo abbassato verso la punta del naso. 
Le braccia scendono lungo il corpo e  le mani sono posate sulle cosce, i pollici in dentro; le dita aperte, stese, formano con il pollice la lettera V; anche i piedi formano una V tra essi, i calcagni non si toccano; il piede sinistro è leggermente più in avanti del destro. 
Tutta la postura è perfettamente dritta, senza alcuna rigidità. Inspirate con le narici, 
-3-
rapidamente, profondamente, ed espirate, sempre con le narici, come se esalaste un grosso sospiro; inspirate immediatamente nella stessa maniera, espirate, inspirate per sei o sette volte di seguito, in maniera da aerare i vostri polmoni a fondo, e terminate con una lunghissima espirazione. 
Durante questa lunghissima espirazione, procedete al rilassamento completo del corpo e del cervello. Passate in rassegna tutto il vostro corpo e,  con un esercizio di volontà,  portate tutte le tensioni nervose dalle estremità verso il centro di gravità, che è il cuore. 


Portate prima tutta la vostra attenzione sull'estremità del piede destro; poi risalite con il pensiero lungo il piede, la gamba, la coscia, fin dentro il tronco. (Quando siete senza fiato, inspirate rapidamente e continuate il rilassamento esalando sempre lentamente). Rilassate nella stessa maniera il braccio destro, risalendo con il pensiero progressivamente dalla punta delle dita fino alla spalla. In seguito, togliete spazio a qualsiasi idea, preoccupazione o  problema, insomma, cessate di pensare. 


Rilassate il viso, gli occhi, la mascella, le labbra, la gola, la nuca, la lingua, che deve riposare completamente distesa nella cavità della mascella, la sua punta appoggiata agli incisivi inferiori; le labbra chiuse, ma non strette, le arcate dentali separate, il mento in dentro; la fisionomia esprime uno stato di completa indipendenza. Fate lo stesso esercizio a sinistra, partendo dal piede sinistro, poi dalla mano sinistra, riportando, nella stessa maniera che a destra, tutte le tensioni nervose dalle estremità verso il centro. 


Rilassate per finire tutte le viscere e concentrate tutta l'attenzione sul cuore, sede dell'Individualità. Siate coscienti di una sola cosa: IO SONO. Arrestate tutto. Un momento di silenzio perfetto, poi inspirate di nuovo come al solito. 
Con un po’ di allenamento si potrà procedere al rilassamento e alla concentrazione completi in una sola espirazione, anche adottando, se necessario, altre posture (in piedi, distesi sulla schiena, seduti all'orientale, in ginocchio). 
Per aumentare la capacità della gabbia toracica nella quale i polmoni agiscono e si muovono,  bisogna assolutamente che il petto sia rialzato.


PRIMO ESERCIZIO DI RESPIRAZIONE RITMICA 
Sedetevi su una sedia e prendete esattamente l'atteggiamento descritto nell’Esercizio preliminare di Rilassamento e Concentrazione. Giratevi con la schiena alla luce. 
Piazzate all’altezza dell'occhio, su un fondo chiaro ma non abbagliante, alla distanza di un metro e mezzo o due un oggetto scuro che non suggerisca alcuna idea, come per esempio un cerchio di carta nero della grandezza di un euro. Posate il vostro sguardo su questo cerchio e tenetelo lì;  non dovete però fissare il cerchio perchè i muscoli degli occhi devono essere ben rilassati; inoltre  non dovete sbattere le palpebre. 
Una volta presa questa posizione, mettetevi in stato di rilassamento e concentrazione. 
-4-
Adesso, tranquillamente, senza sforzo, espellete dai vostri polmoni tutta l'aria che potete espellere. Inspirate adesso con le narici, piano, a fondo, con un ritmo preciso che corrisponda a sette pulsazioni del cuore (circa sette secondi). 
Riempite innanzitutto la parte alta dei polmoni ritirando il diaframma, poi il resto dei polmoni abbassandolo un po’. Trattenete il vostro respiro per il tempo di una pulsazione. Seguite lo stesso ritmo di sette pulsazioni durante l'espirazione, vuotando innanzitutto la parte bassa, poi la parte alta dei polmoni, senza lasciare che il petto si abbassi. (Inspirate ed espirate sempre con le narici). 
Trattenete il respiro per una pulsazione, inspirate di nuovo durante sette pulsazioni e cosi via. Controllate il diaframma e i muscoli polmonari e fate in modo  che non ci sia né arresto, né scatti, né precipitazione. Tutta la respirazione deve presentare l’elasticità ondulata di una pacifica marea salente e scendente. 
Mentre inalate il soffio vitale con lo sguardo incessantemente diretto verso il cerchio nero, concentrate la vostra mente sul Respiro stesso, sul Prana, il principio vitale concentratore; seguitene mentalmente il flusso che penetra nelle vostre narici, scende nella trachea, si espande nei polmoni e quando espirate seguitene il reflusso in senso inverso. 


Fate questo esercizio per tre minuti al massimo, il che porta a dodici respirazioni complete; in generale, sette respirazioni sono sufficienti. 


Se durante l'esercizio, la concentrazione si indebolisce e delle idee strane attraversano o sfiorano la vostra mente, è preferibile interrompere l'esercizio e ricominciare il rilassamento. Se non riuscite a mantenere la concentrazione, cessate l'esercizio ritmico per il momento, per poi riprenderlo semmai più tardi. 
Dovete abituarvi gradualmente a respirare su questo ritmo di 7, 1, 7, 1. Se all’inizio i 7 tempi vi stancano, inspirate ed espirate solamente durante 4 o 5 pulsazioni, mantenete e arrestate per una pulsazione, fino a quando i polmoni sono allenati. 
Per non essere obbligati a contare i tempi, cantate mentalmente la scala di do maggiore, ascendente durante l'inspirazione, discendente durante l'espirazione. 
Mentre respirate, siate coscienti che il respiro è l'agente vitale per eccellenza e che la respirazione cosciente ha come obiettivo quello di arricchire indefinitamente la vostra coscienza individuale. Facendo l'esercizio da soli, senza concentrazione, otterrete solamente un effetto superficiale; d'altra parte, la concentrazione senza esercizio respiratorio non procura nessun risultato duraturo. 
Fate questo Primo Esercizio Ritmico una volta al giorno, preferibilmente al mattino a digiuno, e mai a meno di una mezz’ora dopo un pasto. 
Dato che viviamo nel mondo obiettivo dei fenomeni, di cui possiamo prendere conoscenza solamente attraverso i sensi, è giusto che esercitiamo i poteri di questi sensi fino a portarli al loro massimo rendimento. 
-5-


L'uomo ha dodici sensi: la vista, l'udito, l'odorato, il gusto, il tatto, il sentimento, l'intuizione, la trasmissione di idee, la telepatia, il discernimento spirituale, la chiaroveggenza e la realizzazione. 
Il Primo Esercizio Ritmico è destinato a sviluppare e perfezionare il senso della vista e quello della chiaroveggenza, che gli è apparentato sul piano mentale. In tale maniera imparerete presto a distinguere la verità dalla bugia, la luce dall'oscurità, la ricchezza dalla miseria. 
SECONDO ESERCIZIO DI RESPIRAZIONE RITMICA 
Tenetevi in piedi, le braccia che pendono di lato naturalmente, la testa dritta, il mento in dentro, con un’espressione di indipendenza, lo sguardo diretto orizzontalmente verso un oggetto scuro fissato all’altezza degli occhi, a circa due metri di distanza (lo stesso cerchio nero del Primo Esercizio). Il corpo, benché dritto, è completamente rilassato. 
La colonna vertebrale, che richiude il midollo spinale il cui canale centrale è la sede dello stato d'animo, resta ferma e dritta. Il peso del corpo riposa sulla pianta dei piedi, non sui calcagni. Le gambe non devono essere tese; le ginocchia restano leggermente incurvate durante tutto l'esercizio. Una durezza nelle gambe si trasmetterebbe a tutta la postura e provocherebbe dei problemi, in particolare nelle viscere addominali. 
In questa posizione, procedete innanzitutto all’Esercizio preliminare di Rilassamento e Concentrazione. Trattenete il respiro qualche istante, poi respirate ritmicamente, seguendo lo stesso ritmo di 7 pulsazioni per l'inspirazione, di una per la ritenzione, 7 per l'espirazione e una per l'arresto. 
Durante l'inspirazione, elevatevi gradualmente sulla punta dei piedi, fino a quando il peso del corpo riposi solamente sugli alluci; fate bene attenzione a non irrigidire le ginocchia. Nello stesso tempo, chiudete i pugni e stringeteli progressivamente con tutta la vostra forza tenendo presente che, a parte le mani, nessun muscolo del corpo deve essere teso. 
Controllate la mascella; mantenete sul viso un’espressione serena. Durante l'espirazione, tornate alla posizione iniziale, senza lasciarvi cadere sui calcagni; questi toccano il pavimento, ma non sorreggono alcun peso. Nello stesso tempo, aprite i pugni e rilassate completamente le mani. 
Questo esercizio deve durare tre minuti al massimo. Per quello che riguarda la concentrazione, vale lo stesso suggerimento che per il Primo Esercizio. 
Si può fare il Secondo Esercizio Ritmico due volte al giorno, preferibilmente mattino e sera, mai dopo un pranzo. D'altra parte, si possono fare il Primo ed il Secondo, l'uno al seguito dell'altro, a condizione di avere praticato il Primo durante almeno quindici 
-6-
giorni di seguito e di essere sufficientemente allenati per tenere le respirazioni di sette in sette secondi (pulsazioni). 
Questo esercizio si può fare anche camminando, contando i passi. Fate bene attenzione a camminare sulla pianta dei piedi, non sui calcagni, con una camminata sciolta e comoda. Portate lo sguardo orizzontalmente e non lasciatevi distrarre. Se il ritmo di sette passi vi lascia senza respiro all’inizio, allenatevi dapprima contando solo quattro o cinque passi. 
Il Secondo Esercizio Ritmico, ha come obiettivo principale quello di sviluppare il senso dell’udito e il discernimento spirituale, ma nello stesso tempo normalizza la circolazione e la ripartizione dell'attività nervosa nelle gambe. 


TERZO ESERCIZIO DI RESPIRAZIONE RITMICA 
Sedetevi su una sedia, dando la schiena alla luce, come per il Primo Esercizio Ritmico. Fate sempre attenzione a che il vostro atteggiamento esprima la risoluzione, che i vostri denti non si tocchino, che la lingua riposi rilassata nella cavità della mascella. Questo contribuisce a rendere più forte la laringe e voi noterete dopo qualche tempo che la vostra voce diventa più chiara e melodiosa. 
Prendete un piccolo oggetto scuro, come uno spicciolo pochissimo e per niente brillante o il vostro cerchio nero, e posatelo davanti davanti alla punta dei vostri piedi alla distanza di trenta, quaranta centimetri: l’oggetto deve essere il più vicino possibile ai vostri piedi e posizionato in modo che possiate vederlo abbassando lo sguardo ma non la testa. 
Dirigete il vostro sguardo verso questo oggetto, ma non fissatelo; gli occhi devono essere a riposo, completamente rilassati.  Solo la colonna vertebrale resta ferma e dritta. 
Cominciate con l’Esercizio preliminare di Rilassamento e Concentrazione. Poi inspirate lentamente e profondamente durante sette pulsazioni, concentrando il vostro pensiero su questa espressione faro: «RESPIRO è vita», di cui voi accentuate mentalmente il primo termine. 
Durante l'inspirazione, inclinate progressivamente il busto in avanti, tutto d'un pezzo, senza perdere di vista l'oggetto scuro a terra. Questo movimento del busto si produce solo nei fianchi, come una cerniera: la schiena non deve incurvarsi e la testa deve mantenere la sua posizione rispetto al busto. Inclinatevi in avanti fino a toccare, se possibile, le cosce con le false coste. 
Durante i quattro, cinque, o fino a sette secondi di sospensione del respiro, restate inclinati in avanti e ripetete mentalmente: «Respiro E’ vita». Durante i sette tempi dell’espirazione ritmica, ritornate lentamente alla posizione iniziale, senza perdere di vista l'oggetto posto a terra e ripetendovi mentalmente la parola faro: «Respiro è VITA». 
-7-


Il Terzo Esercizio Ritmico può essere fatto fino a tre volte al giorno, mai più di tre minuti di seguito. In generale, una volta è largamente sufficiente. 
Questo esercizio, che fortifica la concentrazione mentale e sviluppa la memoria, grazie alla compressione del respiro nella regione superiore dei polmoni, è molto indicato prima di un lavoro cerebrale. Esso ha inoltre lo scopo di sviluppare il bulbo e il nervo olfattivo: di conseguenza aguzza il senso dell’odorato (orientamento, fiuto) e della realizzazione. 
VARIANTE. ---- Invece di posare lo sguardo sull'oggetto scuro a terra, dirigetelo, all’inizio dell'esercizio, verso la punta del naso, senza tuttavia rendervi strabici. Durante l'inspirazione, accompagnate la corrente ascendente dell'emanazione lungo il midollo spinale sollevando progressivamente lo sguardo verso il centro della fronte, per riportarlo durante l'espirazione verso la punta del naso. 
Questo movimento degli occhi deve essere assolutamente continuo, senza nessuno scatto né tensione nelle orbite. Esso accompagna e sostiene lo scambio tra il cuore, sede dell’Individualismo e delle sue Emanazioni, e l'epifisi (ghiandola pineale), sede dello stato mentale, tramite il canale midollare, sede dello stato d'animo. 
QUARTO ESERCIZIO DI RESPIRAZIONE RITMICA 
L'esercizio seguente può essere fatto quattro volte al giorno, con il viso verso il sole; il mattino, in direzione dell'oriente; a mezzogiorno in direzione del sud; la sera in direzione ovest; la notte in direzione nord. 
Mettetevi in piedi, come per il Secondo Esercizio. Cominciate con l'Esercizio Preliminare e mettetevi in stato di rilassamento e di concentrazione. Inspirate alzando il braccio destro steso all’infuori, di lato, e fatelo ruotare davanti al vostro corpo con un movimento rotatorio continuo, una rotazione per ogni pulsazione del cuore. Fategli descrivere 6 o 7 rotazioni inspirando, e ancora 6 o 7 rotazioni espirando. Dopo la dodicesima, o la quattordicesima rotazione, fate ancora un mezzo giro inspirando, arrestate il braccio in alto, trattenete il vostro respiro, chiudete il pugno molto saldamente e, sempre trattenendo il respiro, in una rapida flessione del torso in avanti, colpite il pavimento con il pugno, con tutto il peso del corpo senza piegare le ginocchia, quindi raddrizzatevi prontamente e, a questo punto, espirate tranquillamente lasciando ricadere il braccio con una mezza rotazione all’indietro, oscillando come un pendolo. 
Appena terminato l'esercizio con il braccio destro, inspirate di nuovo profondamente, poi fate esattamente la stessa cosa con il braccio sinistro, salendo sempre all’infuori e scendendo davanti al corpo. In generale, si ripete il tutto una seconda, poi una terza volta, alternando sempre, prima a destra, poi a sinistra. 
Fate bene attenzione che il braccio deve salire di lato, né in avanti né all’indietro, con il palmo della mano diretto all’indietro, fino a quando una rotazione automatica del polso lo riporti all’indietro; bisogna passare il più alto possibile e ridiscendere davanti al corpo, il palmo diretto verso il corpo. La mano resta aperta e distesa e descrive un vero cerchio. Questo movimento del braccio deve essere completamente rilassato, non deve 
-8-


esserci nessuno sforzo né alcuna tensione nel braccio, e la rotazione deve avvenire come un cuscinetto nell’articolazione della spalla, come se questo braccio ruotasse automaticamente e non vi appartenesse più. 
Ricordatevi che la flessione viene fatta unicamente nei fianchi; non arrotondate la schiena, ma lanciate il busto in avanti in maniera decisa, tenete le gambe tese, senza irrigidire completamente le ginocchia. Se, all’inizio, non riuscite a colpire il pavimento con il pugno, piegatevi semplicemente il più possibile. 
Possiamo fare il Quarto Esercizio Ritmico dopo cena, poiché facilità la digestione, grazie alla sua azione sul gran simpatico. Ma non è questo il principale scopo: questo esercizio fortifica la volontà e sviluppa il senso del gusto e la telepatia, che corrisponde al gusto sul piano psichico. 
L'orientamento del corpo verso i punti cardinali, la rotazione del braccio e la respirazione ritmica, combinati, stabiliscono il collegamento con il campo elettromagnetico terrestre e solare, contribuendo ad armonizzare l'individuo con le leggi universali. 


QUINTO ESERCIZIO DI RESPIRAZIONE RITMICA 
Tenetevi in piedi, con la schiena girata alla luce, lo sguardo che riposa sul cerchio nero all’altezza dell'occhio, come nel Secondo Esercizio. In questa posizione, fate l'Esercizio Preliminare di Rilassamento e Concentrazione. Poi lanciate le braccia orizzontalmente in avanti, con la forza della volontà, che è il pensiero di: «Cosi sia!». Ma le braccia sono distese, le mani pendenti, penzolanti. Tutto il corpo è rilassato, solo la colonna vertebrale resta ferma e dritta. Nello stesso tempo, inspirate ritmicamente per sette pulsazioni e tendete i muscoli delle braccia, senza tuttavia contrarli. La tensione va solo dalla spalla al polso, le mani restano molli. Trattenete il respiro, le braccia tese, durante tre o quattro pulsazioni, e, durante i sette tempi dell’espirazione, rilasciate gradualmente i muscoli, con il potere mentale, senza muovere le braccia. Arrestate il respiro tre o quattro tempi, e ricominciate la stessa cosa ancora due volte. Tre inspirazioni, tre espirazioni. Alla quarta inspirazione, portate le braccia orizzontalmente di lato, leggermente all’indietro e continuate a tenderle e rilasciarle alternativamente con l'inspirazione e l'espirazione mentre le mani restano sempre molli. Tre inspirazioni, tre espirazioni. Alla settima inspirazione, riportate le braccia tese in avanti, ruotando le mani, sempre rilasciate, in maniera da opporre le palme l'una all'altra; le dita si fronteggiano senza toccarsi. Trattenete il respiro tre o quattro tempi, poi espirando, lasciate le braccia ricadere da sole, penzolanti.  


Possiamo fare il Quinto Esercizio Ritmico fino a tre volte al giorno, ma non di più (in generale, una volta è sufficiente), e non superate mai le  sette respirazioni. L'effetto è molto potente e se si esagera ci si potrebbe bruciare le dita. 


-9-
Il principale effetto di questo esercizio è di distribuire il fluido nervoso nelle estremità, per equilibrare le condizioni elettriche nel corpo e risvegliare dei centri ancora inattivi. Questoaffina il senso del tatto e sviluppa la trasmissione delle idee. Inoltre, si raccomanda di farlo prima di un lavoro che richiede la precisione delle dita, la finezza del tatto o, in una parola, la destrezza. 
SESTO ESERCIZIO DI RESPIRAZIONE RITMICA 
Un esercizio per il quale ognuno deve imparare a piegare le ginocchia. Il principale scopo del Sesto Esercizio Ritmico è di estendere i circuiti del campo magnetico, allo scopo di risvegliare l'attività del midollo spinale, tramite il quale si muove lo stato d'animo, di allargare quindi il dominio del pensiero, di imparare a ragionare più logicamente e a percepire con il senso del sentimento il meccanismo interno del nostro essere, di far fiorire in noi, grazie alla vibrazione delle cellule cerebrali, uno stato di coscienza e di realizzazione che siamo un tutt’uno con l’Universo. 
Inginocchiatevi dietro una sedia, piegando le due ginocchia nello stesso tempo; non lasciatevi cadere sulle ginocchia, fatelo graziosamente, come d'altronde avrete fatto anche negli esercizi precedenti. 
Piazzatevi a circa due piedi di distanza dalla sedia, in maniera da poter prendere appoggio tenendo i montanti dello schienale, uno in ogni mano. Le mani, come tutto il corpo, sono perfettamente rilassate, la colonna vertebrale resta ferma e dritta, lo sguardo diretto orizzontalmente verso il cerchio nero, che ormai sapete come posizionare, o abbassato verso la punta del naso. 
Dopo aver fatto l'Esercizio Preliminare di Rilassamento e Concentrazione, inspirate pienamente e profondamente nello stesso tempo, stringete fortemente i montanti della sedia. Inspirate per il maggior tempo possibile senza sforzo, ripetendovi mentalmente queste parole: «Non andare via da qui senza avermi prima benedetto!» 
Trattenete il respiro il più possibile e ripetetevi continuamente queste parole: «Non andare via da qui senza avermi prima benedetto!», stringendo sempre di più le mani, ma senza contrarre nessun altro muscolo, come se tutto il peso del corpo si portasse nelle mani. 
Il corpo, si rilassa sempre di più e si alleggerisce. Il pensiero risuona all'interno e s’inabissa nelle profondità dell’essere. L'essere interno vibra, trepida. 
Poi espirando durante sette pulsazioni, rilassate progressivamente le mani. Ricominciate fino a coprire tre minuti al massimo. 
Si può fare il Sesto Esercizio Ritmico due volte al giorno, tra l’altro la sera prima di andare a letto. 


-10-
In mancanza di una sedia appropriata, si possono semplicemente portare le braccia in avanti, senza tenderle, con le mani all’altezza del petto; bisogna  stringere saldamente i pugni come nel Secondo Esercizio o, meglio ancora, stringere un pezzo di legno rotondo. 
Non allarmatevi se una sensazione di calore vi nasce nella regione dell’ombelico e si innalza lungo la colonna vertebrale fino all'epifisi e si spande fino alle estremità del corpo. Questo calore particolare è causato dalla generazione di fluido elettrico nei  gangli nervosi, e questa freschezza che voi percepite intorno a voi è dovuta agli effluvi magnetici che emanano dal più profondo dell'essere. 
Questo Sesto Esercizio Ritmico, fortifica la fiducia in sé e nello stesso tempo tranquillizza la mente mettendo la ragione sotto il controllo dell'Infinita Intelligenza, che ha Sede nel cuore. Questo esercizio è molto efficace. Abbiate cura di non oltrepassare mai la misura. Qualsiasi esagerazione è nociva e si oppone allo sviluppo armonioso dell'individuo. La vostra intelligenza si aprirà; voi capirete delle cose di cui non avete finora neanche ipotizzato l'esistenza e capirete perché « IO SONO è la Luce del mondo». 
Abbiamo già visto fino ad ora sei esercizi ritmici, che siamo invitati a praticare coscienziosamente, facendo ogni giorno almeno uno di essi. Dopo esserci allenati sistematicamente, come detto nell'introduzione facendo durante una settimana il Primo Esercizio, una settimana il Secondo, una settimana il Terzo, conosceremo i loro effetti e potremo impiegarli a buon fine, con maggiore varietà, facendo una volta uno, una volta l’altro, talvolta due, tre o quattro volte in un giorno, seguendo sempre  le istruzioni date. 
Ricordatevi che non bisogna mai fare consecutivamente numerosi Esercizi di Respirazione Ritmica, al massimo se ne possono fare due di seguito avendo cura di accoppiare degli esercizi in maniera diversa, come per esempio, il I° ed il II°, il I° ed il IV°, il II° ed il III°, il V° ed il VI°, ecc. Bisogna tenere conto che  i numeri dispari hanno un effetto stimolante, mentre i numeri pari hanno un effetto calmante. È per questo che si preferisce prendere il I°, il III°, il V° al mattino, mentre il II°, il IV° ed il VI° sono meravigliosi prima di andare a riposarsi. 








-11-