INTRODUZIONE
Domande e risposte su fisica quantistica , coscienza, teoria del caos e legge di attrazione
In che maniera i concetti della fisica quantistica possono aiutarci?
Un primo aiuto è nell’allargare la nostra visione e nel farci capire ed accettare come MONDO OGGETTIVO E MONDO SOGGETTIVO SONO CONNESSI: La visione moderna materialistica vede una differenza tra mondo oggettivo, cioè percepibile con i sensi, e mondo soggettivo. Ma la moderna fisica quantistica mostra che questa è solo un'apparenza. Non esiste questa separazione. Il modo in cui osserviamo il mondo (tecnicamente si dice “facciamo un’osservazione”) influenza la realtà stessa.

Facciamo un paragone molto semplice per capire questo: abbiamo fatto un regalo ad una persona. Vogliamo sapere come si sente. In altre parole vogliamo scoprire il suo stato d’animo. Invece di chiederle cosa le è piaciuto nel regalo fatto le chiediamo cosa non le piace nel regalo. Il modo stesso in cui poniamo la domanda influenza la risposta ed il successivo stato d’animo del soggetto. Chiedendole cosa non le piace spesso si concentrerà sugli aspetti negativi e non vedrà più i positivi.
Oppure un altro esempio è il seguente. Se una persona la prima volta che la incontriamo per qualche ragione casuale ci da un’impressione negativa, come risaputo, sarà poi molto difficile per la persona superare l’impressione iniziale. Quindi la prima impressione (osservazione) influenza la relazione con una persona. Ma il fatto è che spesso questa prima impressione potrebbe dipendere da molteplici elementi, e quindi la stessa persona, incontrata in momenti e situazioni diverse potrebbe apparire differente. 
Anche come osserviamo una cosa influenza la nostra relazione con questa e come la percepiremo in futuro.
Quello che i fisici quantistici hanno scoperto, all’inizio con molto stupore, è che un fenomeno simile avviene infatti addirittura nelle osservazioni fisiche. Se osserviamo qualcosa come particella non lo osserviamo più come onda. A seconda di come guardiamo alle cosa queste assumono anche fisicamente aspetti differenti. 
 
Questo perché noi siamo in qualche maniera creatori del nostro universo.
Come vedremo più avanti, Siamo infatti come una persona che si guarda allo specchio. Ciò che vede è un riflesso di sé stesso. 
Spieghiamo meglio questo concetto:

L’UNIVERSO UNICO. La fisica quantistica si distacca dalla fisica Newtoniana che vede l’universo fatto di “pezzi”.
Nella fisica quantistica possiamo pensare all’universo inconoscibile come qualcosa di unico, fluido e composto di energia vibrante.
Quest’energia appare che formi “cose”, ma la realtà ultima è energia.
Possiamo pensare che i nostri sensi ed il nostro cervello ci fanno incontrare e trasformare questo qualcosa di inconoscibile attorno a noi in quello che chiamiamo “mondo” o “realtà”. Questo processo di trasformazione però cambia la natura, riduce una realtà molto più vasta. 
Il fisico Bohm utilizzò a questo proposito l’espressione “oloverso”. Noi percepiamo l’onda e pensiamo che sia qualcosa di separato, ma non vediamo il mare dove sono unite.
In altre parole quello che vediamo è solo una parte di una realtà più grande. Alcuni hanno utilizzato l’espressione “altra dimensione”, per dire che c’è qualcosa che ci sfugge e che la fisica quantistica spiega come questo mare che sta dietro l’esistenza di ogni onda.
Per spiegare meglio in un altro modo come riduciamo l’informazione e vediamo solo certe parti  immaginiamo che tutti portino degli occhiali rossi. Il mondo sarebbe sicuramente percepibile, ma trasformato. Avere gli occhiali rossi “riduce” l’informazione e quindi certe cose non sarebbero comprensibili, ad esempio come le api facciano a riconoscere certi fiori e distinguerli. 
Ma la riduzione di realtà da noi operata abitualmente è molto più forte. Quello che sfugge a molti è l’interconnessione globale tra le cose. In realtà noi di base potremmo capire la realtà quantistica del mondo, e varie filosofie, come l’antica filosofia ermetica o la filosofia orientale l’avevano capita. Anche intuitivamente molte persone sentono che tale visione è vera. Ma non riusciamo a farla nostra facilmente poiché la nostra mente tende per sua natura a concentrarsi su piccole cose. Questo è un discorso legato alla sopravvivenza. Ma ad un livello superiore tutte le cose sono interconnesse. In realtà la fisica dubita che esista la “parte”.
TUTTO E’ INTERCONNESSO L’idea è quindi piuttosto che esista il “tutto” e la “parte” sia un’astrazione creata dalla nostra mente. Questo significa anche che tutto è interconnesso e non esistano “cause” locali. 
Ma se non esiste di fatto una separazione tra realtà oggettiva e realtà soggettiva  i nostri pensieri possono allora influenzare la realtà?

IL PENSIERO INFLUENZA LA REALTA’ Sicuramente, sia a livello psicologico sia nelle vicende stesse che ci capitano dato che mondo è la nostra percezione di esso. Noi in realtà non ci rendiamo conto che siamo come una persona che osserva il suo riflesso. Noi osservando il mondo "riduciamo la funzione d'onda della realtà" a qualcosa di osservabile e pensiamo che esista indipendentemente da noi e noi non abbiamo ruolo in esso. Ma non è vero. La chiave è allora di allargare lo sguardo.

LA FISICA DELLE POSSIBILITA’ Un concetto della fisica quantistica è che non è basata su certezze, bensì su probabilità. Se l’universo è fatto di possibilità e non di direzioni uniche, e l’estrinsecarsi di queste possibilità dipende dalla nostra osservazione, allora possiamo veramente essere creatori della realtà. La realtà di fronte a noi tende a riflettere il nostro pensiero dominante. Un consiglio che molti danno è “essere ciò che si desidera”, cioè togliere i pensieri negativi e limitanti ed entrare già mentalmente nella nuova realtà che desideriamo si realizzi.

Cosa può significare questo praticamente?

FACCIAMO ATTENZIONE AI NOSTRI PENSIERI La maggior parte della gente si crea una realtà difficile perchè i suoi pensieri non sono allineati con quello che desidera. 
Pensa di desiderare ma spesso questi desideri sono nati dall’esterno, da impulsi ed influssi di altre persone, non da loro stesse. 
Queste persone se ottengono non sono contente, e spesso partendo da questi presupposti non ottengono neppure. Infatti alcuni sono addirittura pieni di pensieri limitanti e modellano la realtà anche psicologica attorno a loro in quella maniera.
E’ la loro confusione che si porta fuori. Possiamo pensare che tutte le realtà osservabili sono semplicemente create da pensieri che stanno "modellando e mantenendo" una certa quantità di energia in un certo posto. Ovviamente qualcuno potrebbe obiettare che il cadere in una buca della strada non ha a che fare con questo concetto. Ma questo è un restringere di nuovo lo sguardo. Ad un livello micro è ovvio che non si vede correlazione tra pensiero ed incidente, ma ad un livello macro anche le assicurazioni sanno che ci sono persone più “accident prone” di altre, cioè che è più probabile che abbiano un incidente. 
In qualche maniera queste persone creano una realtà che facilita tale accadimento. E se allarghiamo ancora di più lo sguardo troviamo anche casi di persone che sembra intreccino sempre certe situazioni in cui apparentemente non hanno nessun controllo possibile. Se osserviamo meglio queste persone parlandoci assieme ci rendiamo conto che i loro pensieri sono diretti in una certa maniera. In altre parole, se facciamo una inchiesta tra le persone cui capitano i cosiddetti “colpi di fortuna” troviamo che pensano in maniera diversa dalle altre.

Qualche consiglio?

TOGLIAMO I PENSIERI CHE CI OSCURANO LA REALTA’ Un concetto base è la Presenza a sé stessi. Cominciamo ad essere presenti alla realtà. 
Dobbiamo anche creare e realizzare una maggiore coscienza della nostra connessione tra noi e l’Universo. A questo punto, da sincronicità, impulsi, è possibile capire il nostro impulso iniziale, la direzione in cui muoversi. Non è un qualcosa da ragionare, è un qualcosa da scoprire in noi stessi.

SIAMO PRESENTI e questa chiarezza verrà naturalmente, magari anche con l’aiuto, come vedremo sotto, di strumenti che aiutano il pensiero quantistico.
Usciamo dai pensieri lineari che ci portano a perpetuare giorno dopo giorno la stessa realtà ed andiamo alla percezione pura. L'ideale sarebbe zero pensieri. Sono i troppi pensieri che ci impediscono di vedere la natura del mondo.
Questa in realtà è indefinibile e quantistica e più siamo presenti più questo appare evidente. Siamo noi che  diamo una definizione alle cose attorno a noi e le dirigiamo. Ma se lasciamo da parte anche per qualche istante la cogitazione e stiamo nella realtà ci accorgiamo che è molto diversa da quello che pensavamo e che eravamo noi a costruirla in una certa maniera

Esempio di esercizi di presenza ...

1- Il punto di referenza. Manteniamo coscienza di una parte del corpo, ad esempio la mano. Quest’attenzione deve essere costante nel tempo. A poco a poco ci accorgeremo di più sensazioni particolari. A) Una sarà che i nostri pensieri tenderanno a calmarsi, perché ci sarà un qualcosa che tenderà a riportarci al presente ed a riportare l’attenzione su chi osserva cosa. B) Un’altra sensazione sarà ovviamente che noi siamo parte dell’universo che osserviamo. Le sensazioni che ci arrivano dalla mano sono della stessa natura di quelle che ci arrivano dall’esterno. In altre parole ci rendiamo conto che la distinzione tra interno ed esterno è convenzionale. C) Infine noteremo che la riduzione di pensieri porta a maggiore energia ed ad una diversa percezione del tempo, che sembra diventare più lungo. 
2- Attenzione sensoriale. Facciamo degli “Stop!” dei momenti in cui blocchiamo i pensieri e cerchiamo di essere semplicemente presenti alla realtà che ci circonda.

Con questi esercizi possiamo progressivamente sviluppare attenzione al PUNTO ZERO, cioè il livello dell'infinità possibilità, o almeno percepirlo un poco. In fisica l’energia del punto zero è quell’energia del sistema presente quando tutta la materia e l’energia è stata apparentemente rimossa. In realtà tutta la realtà può essere pensata come risonanza con l’energia del punto zero. Avvicinarsi al punto zero è accompagnato da fenomeni luminosi ed anche in meditazione i fenomeni luminosi sono frequenti. Secondo alcuni scienziati questi fenomeni luminosi, osservati da secoli in tutte le culture, sono espressione della percezione di scambi quantici  1

Noteremo con questi esercizi anche un’altra cosa: di fatto ogni elemento della nostra esistenza non ha significato in sé.
Acquista significato solo nel momento in cui decidiamo di attribuirgliene uno. Fino a quel momento ogni elemento può disporre di una serie molto alta (potenzialmente infinita) di possibili significati.

Ed il tempo? come lo possiamo vedere da un punto di vista quantistico?

IL TEMPO In realtà non esiste tempo. E’ un’etichetta che mettiamo su un qualcosa che non riusciamo a definire. La vita scorre da un momento all’altro, ma non vi è nessuna prova che questi differenti “ora “ smettano di esistere e che l’illusione del tempo non sia simile a quella di un film proiettato dove immagini fisse costituiscono una sequenza. E la fisica dice infatti che il tempo è una dimensione come le altre ed a sua volta è una estrinsecazione dell’energia. Anche nella nostra vita è possibile in certi casi arrivare ad assenza di tempo che corrispondono esattamente a questo concetto.. Molti hanno fatto l'esperienza del "tempo lungo" o del "tempo che si ferma". Questo non vuol dire che in un coaching che si basa su concetti quantistici uno non debba programmare. Ma programmerà per vivere pienamente l’oggi e sarà sempre pronto a cogliere le opportunità che la vita gli offre. Infatti come abbiamo detto la fisica quantistica è la fisica delle probabilità, ed il mondo è pieno di possibilità. Basta essere guidati ad aprirsi nella giusta maniera.

E lo spazio? che ruolo ha in ciò?
LO SPAZIO Come il tempo anche lo spazio è un costrutto umano. Lo spazio è un’altra forma creata dalla nostra percezione. TUTTO E’ INTERCONNESSO. Vi è mai capitata quella che lo psicologo svizzero Carl Gustav Jung chiama "sincronicità?". Una persona che vi chiama quando pensate a lei. ecco, questo è un caso non spiegabile con la fisica lineare ma sicuramente da un punto di vista quantistico. Del resto se si è più presenti aumentano le sincronicità
E l'energia che significato ha in ciò?
L’ENERGIA Vi è relazione tra energia, tempo e coscienza. Così come la formula E=mc2 ci dice che c'è una relazione tra energia e massa la persona con poca energia interiore vede la realtà attorno bloccante, è vittima di un solo modo di vedere e sentire le cose. Ma se aumentiamo l'energia interiore, la nostra vitalità, anche la realtà interna cambia
Cosa significa che la mente funziona in maniera quantistica?
LA MENTE QUANTISTICA E' anche ovvio che in universo quantistico il nostro cervello funziona in maniera quantistica. Più siamo presenti più vediamo che la mente comincerà a funzionare in maniera diversa. In particolare l'elaborazione della mente inconscia è una funzione indefinibile che ci apre alle possibilità. 
Quando osserviamo l'inconscio non è più inconscio e ne cambiamo la natura. 

UN SEMPLICE ESERCIZIO VISIVO
Un semplice esercizio per capire come funziona la mente in maniera quantistica può essere fatto con una luce e con un pensiero che andremo a rinforzare.

Preparazione: utilizzate una lampada di non più di 75 Watt e mettetela a circa 1.50, 3 m di distanza. La lampada deve emettere luce bianca. La luce bianca può essere pensata come una sovrapposizione quantistica di stati. Nella luce bianca sono contenuti tutti i colori.

Osservate la luce per una trentina di secondi. Poi chiudete gli occhi dopo una trentina di secondi e osservate l’immagine residua senza pensare. Molte tradizioni praticano l’osservazione della luce o dei fuochi, e candele o strumenti simili sono presenti fin dalla più remota antichità. Questa pratica ripetuta tende ad incrementare inoltre spirito di iniziativa, energia, creatività e altre qualità dell’uomo.

Dopo un poco mettete un pensiero (positivo) mentre osservate la luce. Chiudete poi gli occhi e fate poi vuoto mentale (pensate solo al punto luminoso residuo mentre si modifica). Poi notate come sentite il pensiero positivo immesso prima. Qualcosa sarà cambiato a livello inconscio, nuove sensazioni (positive) possono emergere ed avrete la sensazione di aver messo come il turbo al vostro cervello, portandolo ad elaborare in maniera più rapida e diffusa.
Questo spiega perché molte sono le tradizioni di sviluppo dell’uomo che utilizzano come aiuto fisiologico la luce, sotto forma di fuochi, candele, lucerne ecc. Gli antichi zoroastriani pregavano ad esempio contemplando un fuoco, e il fuoco custodisce, sin dalla più remota antichità, un segreto che la scienza moderna non ha ancora pienamente studiato e svelato. Quello che è sicuro è che la luce eccita il neurone al suo massimo grado (almeno per la parte visiva). Recenti ricerche confermano anche come col suo utilizzo possiamo creare uno stato di sviluppo della creatività. La luce fisica, quindi, è un fattore stimolante, un amplificatore che «moltiplica» le potenzialità della mente. 
Per tentare di dare una spiegazione della sua utilità ricorriamo ora a una serie di riflessioni basate
sulla moderna teoria quantica. L’universo è un tutto. In questo tutto la nostra percezione «taglia» certe parti. Queste parti corrispondono a certi stati di vibrazione dei nostri neuroni. Per esempio, per vedere un albero, i neuroni della corteccia visiva devono attivarsi in maniera differente di quanto noi vediamo una montagna.
Questo concetto è anche al cuore della teoria olonomica di Pribram e di Bohm: «ogni senso funziona come una lente, rifocalizzando le onde visive sia percependo specifici elementi ripetuti come base, sia discernendo quantità discrete. Se togliamo le lenti quello che rimane è un ologramma».
Poiché ogni senso funziona rifocalizzando secondo certi meccanismi, è molto difficile riaccedere al tutto. Potremmo chiamare questo tutto un «tutto totipotente», utilizzando la similitudine con il concetto di totipotenza» nella biologia delle cellule staminali che possono evolvere in qualsiasi cellula dell’organismo. La luce bianca è un «tutto totipotente», in quanto contiene, in superposizione quantica, tutti i colori. Quello che chiamiamo realtà è solo la luce che si riflette sui vari oggetti. Nella luce bianca ogni oggetto visibile è già presente in principio.
Quando osserviamo la luce, e, ancora più importante, quando siamo in grado di vedere, o immaginare, una luce bianca anche con gli occhi chiusi, ci stiamo avvicinando al «campo totipotente», che è molto vicino al concetto di «campo quantico». Gli antichi legavano a ciò la chiaroveggenza, e ci sono popoli che osservavano ancora oggi il fuoco per ispirarsi, come i Pigmei dell’Africa e i Parsi.

Un concetto importante per avere questi risultati quantistici è “non concettualizzare”. Lasciate la vostra mente libera e semplicemente percepite quello che capita.

TEORIA E TERAPIA DEL CAOS
La vita, noi stessi e l’universo appaiono per ciascuno di noi come un dilemma insoluto e fuori controllo.  Un caos.
“James Gleick, nel suo libro intitolato “Chaos”, dice che il sistema nervoso umano è impostato in modo da creare ordine in un universo caotico. Siamo letteralmente immersi in un “minestrone quantico” di atomi e molecole in continuo cambiamento e trasformazione. 
Ciascuno di noi si sintonizza su certe frequenze che, trasformandole attraverso la propria percezione, prendono la forma della propria versione di realtà. In un universo quantico ognuno di noi sceglie, consciamente o inconsciamente, dove puntare il proprio focus e, di conseguenza, il tipo di esperienza che uno sta vivendo.” Quantum Coaching – Paret Traverso
Nella nostra scuola noi studiamo un particolare tipo di sistema di personalità chiamato “enneagramma”. Esso è basato su nove tipi di persona.
La psicologia quantistica elaborata da Stephen Wolinsky si basa sul principio che ogni identità e personalità nasce  dal tentativo di sfuggire, resistere e mettere ordine al caos percepito  dentro e fuori di noi.
In sostanza la psicologia quantistica riunisce le conoscenze nel campo della fisica quantistica e della psicologia al fine di trovare una legge universale di creazione dei profili psicologici umani, esattamente come fece il fisico Stephen Hawking che concentrò la sua ricerca sulla Teoria del Tutto ovvero una legge fisica universale.
La fisica quantistica ha dimostrato che tutto è connesso.
Tutto  è  vuoto interconnesso e questo vuoto è pieno.
La psicologia quantistica porta questo principio nel suo contesto.
OLOGRAMMI
L'Universo secondo gli scienziati quantistici è una illusione olografica universale. 
“Negli anni 50, il fisico David Bohm suggerì che la realtà oggettiva non esiste e, per quanto solida la sua natura possa sembrare, l’universo è essenzialmente un’ illusione: una gigantesca e complessa illusione olografica. 
Per capire la sbalorditiva affermazione di Bohm diamo un’occhiata alla natura degli ologrammi: 
Un ologramma è una fotografia tridimensionale prodotta con l'aiuto di un laser: l'oggetto da fotografare viene prima immerso nella luce di un raggio laser, poi un secondo raggio laser viene fatto rimbalzare sulla luce riflessa del primo e lo schema risultante dalla zona di interferenza dove i due raggi si incontrano viene impresso sulla pellicola fotografica.
Quando la pellicola viene sviluppata risulta visibile solo un intrico di linee chiare e scure ma, illuminata da un altro raggio laser, ecco apparire il soggetto originale. La tridimensionalità non è l'unica caratteristica interessante degli ologrammi: se l'ologramma di una rosa viene tagliato a metà e poi illuminato da un laser, si scopre che ciascuna metà contiene ancora l'intera immagine della rosa. Anche continuando a dividere le due metà, vedremo che ogni minuscolo frammento di pellicola conterrà sempre una versione più piccola, ma intatta, della stessa immagine. 
Nel 1982 il fisico Alain Aspect scoprì che, sottoponendo a determinate condizioni delle particelle subatomiche come gli elettroni, esse sono capaci di comunicare istantaneamente una con l'altra indipendentemente dalla distanza che le separa, sia che si tratti di 100 metri o di 100 miliardi di chilometri. Come se ogni singola particella sappia esattamente cosa stiano facendo tutte le altre. 
Un fenomeno che può essere spiegato solo in due modi: o la teoria di Einstein - che esclude la possibilità di comunicazioni più veloci della luce - è da considerarsi errata, oppure le particelle subatomiche sono connesse non-localmente. 
Per Bohm il motivo per cui le particelle subatomiche restano in contatto indipendentemente dalla distanza che le separa risiede nel fatto che la loro separazione è un'illusione. Era infatti convinto che, ad un livello di realtà più profondo, tali particelle non sono entità individuali, ma estensioni di uno stesso “organismo” fondamentale. 
Una fusione cosmica
Dato che la separazione tra le particelle subatomiche è solo apparente, ciò significa che, ad un livello più profondo, tutte le cose sono infinitamente collegate. Gli elettroni di un atomo di carbonio del cervello umano sono connessi alle particelle subatomiche che costituiscono ogni farfalla, ogni pianta ed ogni stella che brilla nel cielo. Tutto compenetra tutto. Sebbene noi uomini cerchiamo di categorizzare, classificare e suddividere i vari fenomeni, ogni suddivisione risulta necessariamente artificiale e tutta la natura non è altro che un’ immensa rete ininterrotta. 
Se la concretezza del mondo non è altro che una realtà secondaria e ciò che esiste non è altro che un turbine olografico di frequenze e se persino il cervello è solo un ologramma che seleziona alcune di queste frequenze trasformandole in percezioni sensoriali, cosa resta della realtà oggettiva? In due parole: non esiste. Come sostenuto dalle religioni e dalle filosofie orientali, il mondo materiale è maya: una illusione. In realtà siamo una sorta di “ricevitori” che galleggiano in un caleidoscopico mare di frequenze e ciò che ne estraiamo lo trasformiamo magicamente in realtà fisica: uno dei miliardi di “mondi” esistenti in un mare infinito di possibilità.” Tratto da L’arte del Coaching Paret Traverso
L’esperienza umana è una serie di reazioni chimiche  ovvero  le nostre esperienze sono in realtà create dal sistema nervoso. Ogni pensiero, immagine e sensazione è un prodotto del sistema nervoso.
Senza i neurotrasmettitori  questo mondo non esisterebbe, noi saremmo solo un condensato di energia o di luce.
Per capire meglio gli scienziati hanno preso come oggetto di studio  un nucleo  ipotetico grande come  il sole con i suoi elettroni grandi come la terra. Il risultato è che lo spazio tra il nucleo e gli elettroni sarebbe di gran lunga superiore a quello tra il Sole e la Terra .
 
In altre parole, c’è tantissimo spazio vuoto.
 Quindi se c'è così tanto  spazio vuoto tra la materia siamo interconnessi?
 
Sì, naturalmente.
 
La scienza ha anche dimostrato che se si continua ad ingrandire ulteriormente il nucleo  ben presto si scopre che è costituito da particelle subatomiche, quark, e in ultima analisi, da energia che sbuca dal nulla.
 Energia dal nulla!
 Quindi tutto è unito.
Da qui il famoso enunciato di Einstein: “Tutto è nulla e la materia è nulla condensato”
 Dal nulla veniamo e al nulla torniamo. 
 Nel nulla c’è caos.
Nel caos vige un ordine implicato. L’ordine del caos è il disordine.
La Terapia del Caos suggerisce che includendo, permettendo ed espandendo l’area del caos individuale si rivela un nuovo ordine dove le emozioni vengono permesse e vissute come energia. La non resistenza al caos aiuta a riorganizzare sé stessi ad un altro livello.
Se permettiamo che caos sia, il campo unificato che ci connette gli uni agli altri si rivelerà. 
In altre parole: SE PERMETTI AL CAOS DI ESSERE, IL CAOS PERMETTERA’ CHE TU SIA.
Come lasciare campo libero al caos? Semplicemente lasciando che le cose accadano senza cercare per forza di definirle. Vivendo le emozioni nel momento in cui nascono senza cercare di negarle, trattenerle  o resistervi. Liberare il percorso caotico dei pensieri dalle gabbie della logica ad ogni costo. In termini di energia lasciando che il continuo flusso energetico si muova nella perpetua oscillazione tipica dell’universo tra positivo e negativo.  
Esistono molti esercizi per rendere quanto scritto più pratico e meno intellettuale.
Ne riportiamo tre molto semplici, utili per cominciare a fare esperienza.

ESERCIZIO 1 – LA CASUALITA’ DEI PENSIERI
Occhi chiusi
Osserva i pensieri andare e venire.
Focalizza l’attenzione sulla mancanza di connessione tra i pensieri.
Molte persone saranno sorprese di scoprire che i loro pensieri non sono affatto connessi. Per esempio in pochi minuti si può pensare a una pizza, a un ricordo del passato,  alla trama di un romanzo  e poi a un’idea sul tuo futuro.

ESERCIZIO 2 – NULLA CONDENSATO
Occhi aperti
Osserva i vari oggetti intorno a te
Prendi nota di come lo spazio vuoto connetta tutti gli oggetti solidi
Renditi conto di come tutti gli oggetti fluttuino nel vuoto.
Guarda gli oggetti come nulla condensato

ESERCIZIO 3 – SOSTANZA DEI PENSIERI
Occhi chiusi
Osserva, ascolta e percepisci il nulla.
Appena appare un pensiero guardalo come nulla condensato o della stessa sostanza del nulla.
Osserva come il nulla si condensa diventando sensazione e poi si assottiglia fino a tornare nulla.

“Nella vita, per coglierne le reali opportunità, è utile infatti un atteggiamento aperto, che vada oltre i singoli elementi. Il primo passo è quindi aprirci. Adattandoci, aprendoci alla realtà ed accettandola, massimizziamo la funzione di probabilità in quanto qualsiasi situazione (in fisica quantistica “autostato”) dovessimo verificare ci va bene, e da lì ci apriamo a possibilità ulteriori. Questa è anche la chiave della fortuna. 
Apertura all'intuizione: Poichè la nostra mente è naturalmente fatta per interfacciarsi con un mondo aleatorio, il buon funzionamento di questa è la chiave perchè possiamo ottenere il massimo del risultato. Ragionare per opportunità significa anche quindi aprirsi all'intuizione, che è la funzione della nostra mente che ci può aprire nuove strade nel futuro. Questo significa quindi essere anche aperti alla sincronicità in quanto la nostra mente inconscia è più capace di coglierle rispetto alla mente inconscia.
Apertura al mondo: Essenzialmente il metodo che vi proponiamo significa non dare certe strade per scontate o decidere basandosi esclusivamente sulle nostre memorie. Le nostre memorie sono infatti un sistema chiuso che non può conoscere più di quel che già contiene. Un sistema ad opportunità domanda una curiosità continua di esplorare il mondo, senza farsi guidare da obiettivi troppo chiusi. 
Apertura alle possibilità. Non c’è una sola maniera di vedere la realtà. Ce ne sono infinite. Possiamo scegliere di aprirci al caos delle infinite possibilità e trovare un ordine superiore”





ENNEAGRAMMA E ESSENZA
Su quali canali ti stai sintonizzando?
Nelò nostro modello di enneagramma osserviamo come le persone utilizzino determinati canali per percepire la realtà
La gente si collega su diversi canali a seconda della loro definizione di identità, a seconda delle loro esperienze, delle loro strategie e dei loro riferimenti. La buona notizia è che questi elementi possono essere cambiati.
Adesso che ci stiamo per imbarcare in questo viaggio della tua coscienza, ricorda che la tua esperienza del mondo è un’illusione. Tutti i più grandi maestri di vita hanno sempre detto che viviamo in un sogno… e che dobbiamo svegliarci! 
Per me svegliarsi significa rendersi conto che è possibile fare, avere e creare ciò che vogliamo. Purtroppo è vero che, come diceva Virginia Satir, “la maggior parte della gente vive in un sogno depotenziante.” La realtà è invece è che abbiamo infinite enormi possibilità. Esistono tutti i canali in questo “minestrone di caos quantico” di totale potenzialità.
Il processo di nascita delle identità
E’  importante capire come e perché nascono le diverse identità.
La personalità viene creata per organizzare il caos e difendersi dal vuoto interiore che in realtà è il vero sé.
L’enneagramma ci mostra le nove strategie utilizzate dalle varie personalità per impedirci di andare nell’essenza , percepita come  vuoto che divora.
Ogni personaggio creato definisce questo nulla in modo diverso:
1- Il Perfezionista – 
Nulla = Imperfezione
La perdita dell’essenza crea risentimento
Comportamento compensativo sviluppato: ricerca ossessiva della perfezione personale e altrui.
2- L’altruista
Nulla= Dipendenza
La perdita dell’essenza viene percepita come perdita dell’attenzione da parte dell’oggetto d’amore
Comportamento compensativo sviluppato: orgoglio, adulazione, difesa della propria indipendenza ma falso altruismo diretto a creare dipendenza  nei propri confronti,  grandiosa immagine di sé.
3-  Il Manager
Nulla = Incapacità di fare, essere indegno, squilibrio
La perdita dell’essenza viene percepita come mancanza di riconoscimento, successo.
Comportamento compensativo sviluppato: Fare! Sempre fare fino ad arrivare a strafare per avere successo.  Vanità.
4- L’altruista
Nulla = Malinconia  e superficialità
La perdita dell’essenza viene percepita come essere indegno d’amore.
Comportamento compensativo sviluppato: eccesso di autoanalisi per andare in profondità e capire le origini della malinconia, cerca il dolore perché confonde l’amore con la sofferenza. Invidia.
5- L’eremita Ricercatore
Nulla = Sono niente e valgo niente. Ho poco.
La perdita dell’essenza viene percepita come mancanza di conoscenza.
Comportamento compensativo sviluppato: Osservazione delle cose e raccolta di informazioni. Ricerca esasperata della conoscenza. Rifiuta prima di essere  rifiutato. Distaccato e spirituale come a far presagire che ha qualcosa in più. Avarizia.
6- Il Romantico Tragico
Nulla = Debolezza
La perdita dell’essenza viene percepita come mancanza di sicurezza, paura.
Comportamento compensativo sviluppato: eccessivo servilismo (fobici) o al contrario eroica contestazione rabbiosa (contro-fobici) per coprire l a paura di valere poco. 
7- Artista viaggiatore
Nulla = Vuoto
La perdita dell’essenza viene percepita come dolore profondo.
Comportamento compensativo sviluppato: riempire il vuoto con tutto quello che può rendere piacevole la vita, rosa multiforme di interessi, facili entusiasmi e passioni. Spiritualità e ghiottoneria. 
8- Il boss
Nulla = Fragilità
La perdita dell’essenza viene percepita come mancanza di verità e giustizia.
Comportamento compensativo sviluppato: rete di relazioni per mantenere il controllo di tutto e tutti. Controllo altrui attraverso le emozioni.  Vendetta, lussuria come potere di controllo emotivo.
9- Il Diplomatico
Nulla= Mancanza  di amore 
Comportamento compensativo sviluppato: Spiritualità, ricerca di armonia, sacrificio di sé. Pigrizia.


























E più ci si allontana dall’essenza più si arriva al paradosso di avere paura di connettersi a sé stessi e agli altri.
Da lì l’origine di molti mali.
Il segreto della Terapia del Caos è il riassorbimento delle varie identità nell’essenza.




Per chi volesse approfondire la tematica consigliamo: Quantum Consciousness e The Tao of Caos, entrambi di Stephen Wolinsky.

La struttura della Personalità
Ognuno pensa di essere qualcosa.
Le credenze riguardo all’identità sono alla base della costruzione della personalità.
Nel momento in cui pensiamo di essere qualcosa ci allontaniamo dal caos.
Questo allontanarsi porta verso una struttura, ma distrugge il caos e le infinite possibilità ivi contenute. 
Ogni uomo sente una mancanza profonda, e questo fin da bambino, dato dalla separazione ed allontanamento dalla propria essenza e vero io e tende a chiedersi: perché?
IL FALSO CUORE 
Il Falso Nucleo o falso cuore è la falsa ragione o la falsa conclusione che i bambini disegnano per spiegare il perché sono separati. In questo modo, il Falso Nucleo fornisce al bambino una Falsa Causa. 
Ma una volta che si crede alla Falsa Causa, la mente crea una falsa soluzione o una personalità per superare questa fantasticata Falsa Causa.
VALORI
Una personalità ha certi punti fissi, che potremmo chiamare valori che si pongono all’opposto di quella che è la “falsa causa” della separazione.
Ma poiché questa è appunto una “falsa causa” non potrà mai essere compensata pienamente. Da ciò il fatto che i valori sono ASTRATTI. Sono termini generici che sono nel mondo delle idee.  
IL MOVIMENTO DAL FALSO CUORE ALLA PERSONALITA’
Il movimento dal falso cuore alla personalità  parte da una mancanza di un qualcosa e si dirige verso una compulsione. I due elementi sono visti spesso come staccati, nel senso che il soggetto  è normalmente cosciente dei suoi valori/bisogni e meno cosciente del movimento dall’uno all’altro.


Un semplice esercizio per capire gli elementi della personalità
Domanda 1 : cosa ti appassiona in questo momento di vita? Quale è  la tua sfida?
Questa domanda recupera l’occupazione centrale di una persona.
Domanda 2 : dove pensi di arrivare?
Questa domanda 
Domanda 3:  che qualità bisognerebbe avere per…
Questa domanda recupera i valori 
