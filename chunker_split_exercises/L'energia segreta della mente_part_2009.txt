Anche qui è in gioco la legge che l’abitudine uccide il piacere. Se possedete una casa, la spesa che dovete sopportare non è solo quella dell’acquisto, ma entrano in gioco le imposte, la manutenzione, l’amministratore, il giardiniere ecc. Se comperate uno yacht dovete affittare il posto barca, trovare lo skipper, pagare il carburante e così via. Peggio ancora, ogni possesso di ricchezza crea infiniti obblighi, perdita di tempo, limitazioni della libertà personale. Un ricco «che voglia vivere da ricco» ha il suo da fare, come chi deve guadagnarsi il pane per vivere. Concludendo, non è tutto oro quello che luccica. Il problema che ciascuno di noi dovrebbe risolvere è prendere una decisione mirata e trovare il punto ottimale della propria condizione economica. Quello cioè prima del quale le ristrettezze provocherebbero una sofferenza e oltre il quale la ricchezza diventerebbe un inutile peso. La soluzione è strettamente personale. Dapprima dobbiamo capire cosa vogliamo. La nostra mente, infatti, è programmabile sul raggiungimento di un optimum che corrisponde a quello che si ritiene necessario per vivere. Una volta assorbita questa credenza, essa tenderà a dirigerci verso quella direzione e a mandarci messaggi negativi se non la seguiamo. Se ci lasciamo condizionare dall’ambiente, può darsi che gli obiettivi fissati siano troppo bassi (come semplicemente pagare le bollette) o troppo alti e difficili. Una stella del cinema non può esser felice senza automobili, gioielli, tutte cose delle quali un professore di matematica fa tranquillamente a meno. Quando la nostra ricchezza è arrivata a un punto tale da conseguire i nostri obiettivi, ogni surplus è di peso anziché di utilità. Pochissimi sono gli uomini che hanno il buon senso di ritirarsi in tempo. Schopenhauer afferma che un uomo in possesso di una sostanza tale da non esser più obbligato ad alcun lavoro, padrone delle proprie forze e del proprio tempo, l’uomo che può dirsi ogni mattina «la giornata mi appartiene», è di una stoffa diversa da quella dei paria obbligati a sgobbare. Ma fra chi ha una rendita media, ma suf124 L’ENERGIA SEGRETA DELLA MENTE GLI ELEMENTI 125 ficiente a vivere in libertà, e chi ne ha una molto cospicua, la differenza è infinitamente più piccola che tra il primo e chi non ha nulla. In conclusione, ciascuno dovrebbe trovare il modo di guadagnare più denaro possibile, faticando il meno possibile. La cosa è più facile di quel che sembra, purché si assuma la responsabilità di se stessi e si parta restando presenti e lasciando andare le «fissità» emozionali e mentali che costituiscono il più grosso ostacolo al nostro avanzamento. Ciò significa in pratica: – Eliminare tutte le scorie, le azioni, i pensieri, le parole inutili; – Organizzare l’attività, anziché lasciarla al capriccio dell’automatismo psicologico, in modo tale che il fine supremo che ci proponiamo proceda a ogni minuto verso la sua realizzazione e ogni nostro pensiero, ogni nostra parola, ogni nostro atto, ci avvicinino o almeno non ci allontanino da tale scopo; – Coltivare la nostra mente creativa e comprendere l’intima connessione del tutto. Fondamentale è la forza di mantenersi presenti a se stessi e aderenti alle necessità del proprio compito, di adattarsi immediatamente alle varie circostanze, con la rapidità con cui un liquido si adatta al vaso in cui è versato senza per questo perdere la propria natura. Il che ci fornisce la chiave del successo e che fa sì che, nell’operare, emerga il punto culminante dell’evoluzione umana. Altrimenti l’Ego e le automaticità ci relegano dentro confini che ci portano infine a rinchiuderci in noi stessi, fossilizzandoci nelle stesse situazioni di sempre. Il prezzo della libertà e il pregio della vita non consistono che nello sforzo di liberare progressivamente il nostro sé dall’Ego fino a uccidere quest’ultimo soffocandone la voce. Solo allora possiamo accedere al «vero fare» e al «vero tempo» nel quale è possibile l’unica «vera azione». La salute Infine, alcune considerazioni sulla salute. L’uomo che si reintegra seguendo la strada che qui vi indichiamo, ne ha la chiave. Come si è visto possiamo distinguere due tempi: un tempo lineare, che può dare origine a un senso cronico di ansia o di urgenza, portando a vari tipi di «malattia della fretta» 28 e oltretutto riducendo la nostra efficienza e creatività, e un’altra dimensione, fuori dal tempo lineare. Quando usciamo dal tempo lineare, noi usciamo dal modo cronico, abituale di sentire il tempo come un inesorabile processo di scorrimento e passiamo a un modo alternativo di percezione dello stesso. In pratica «fermiamo» il tempo. Per comprendere quest’altra dimensione possiamo pensare cosa succede nella nostra mente quando usiamo la facoltà dell’immaginazione. Mentre immaginiamo, il senso del tempo che abbiamo comunemente, quello della fretta e del passato-presente-futuro sembra sospeso. Pur avendo delle immagini che cambiano, non vi è la stessa qualità di passaggio del tempo. La «fluenza» del tempo appare diversa. Questo è quello che corrisponde allo sviluppo del «principio centrale» dell’uomo. È anche una posizione che genera salute. Infatti, quando viviamo in una dimensione non lineare del tempo, certe malattie possono essere letteralmente «sradicate». È la medicina dei filosofi che «scioglie» le malattie psicosomatiche, le incrostazioni sul corpo create dal modo in cui ci rapportiamo al tempo e al «divenire». 1 Questo può essere capito bene chiudendogli occhi e immaginando, lasciandoci andare a una rêverie. Ci appaiono immagini, spazio ecc. ma in realtà siamo sempre noi. Ogni cosa che rimiriamo nel nostro spazio interiore è dentro di noi, anche se ci sentiamo separati da essa e ci sembra esterna. Lo stesso accade a occhi aperti. Noi non percepiamo lunghezze d’onda, ma colori. È la mente che interpreta e crea la realtà. 2 Come dice Robert Ambelain in Scala Philosophorum ou la symbolique des outils dans l'art royal, Éditions du Prisme, Paris 1975: «l’uomo, coronamento della Natura, è un microcosmo esattamente composto così come il macrocosmo, del quale non è che il riflesso e la sintesi. In lui, come del resto in tutte le frazioni della materia si combinano (associandosi od opponendosi) le quattro qualità elementari (Freddo, Umido, Secco e Caldo) le quali formano in base alle succitate combinazioni i quattro elementi (Terra, Acqua, Aria e Fuoco). Tutte queste reazioni producono, nell’uomo, ciò che si ha l’abitudine di chiamare i temperamenti i quali evidentemente sono quattro e precisamente: il melanconico (detto anche nervoso), il linfatico, il sanguigno e il bilioso. A loro volta questi quattro temperamenti generano nell’uomo i quattro umori, i quali non sono altro che la manifestazione dei quattro elementi. Questi quattro umori sono la Melanconia, la Linfa, il Sangue e la Bile». 3 I quattro temperamenti sono anche la base della medicina greca. In aggiunta ai tipi puri, ci sono dei temperamenti misti. I tipi puri sono rari. Il modello tipico è un temperamento duale, con un primo temperamento più forte e un secondo temperamento con minore forza. Poche persone hanno tre temperamenti egualmente dominanti. L’elemento chiave è il temperamento che non si esprime, che dovrà essere rinforzato e incrementato. Vi sono quindi: temperamento semplice, temperamento duale (uno più forte dell’altro o entrambi eguali) e triplo temperamento con l’ultimo che rimane debole. 4 I due sono la stessa cosa. 5 Ambelain, Scala Philosophorum cit., p. 103. 6 Immagini ricavate da Die vier Temperamente. Medizinhistorisches Museum Zürich su http://www.natura-naturans.de/artikel/elemente.htm. 7 Ecco perché la muscolatura è anemica e fiacca. 126 L’ENERGIA SEGRETA DELLA MENTE GLI ELEMENTI 127 8 La frequente pinguedine è dovuta al fatto che si fa coinvolgere facilmente dal piacere del cibo. I muscoli molli alla prevalenza data alle sensazioni interne invece che alle esterne. 9 Ambelain, Scala Philosophorum cit. 10 Eckart Tolle, Practising the Power of Now, New World Library, Novato (CA) 2001, p. 17. 11 Ambelain, Scala Philosophorum cit. 12 Steve Taylor, Making Time, Icon Books, London 2008. 13 Ambelain, Scala Philosophorum cit. 14 Titus Burckhardt, Alchimia, Edizioni PiZeta, San Donato Milanese 2005, p. 86. 15 Il cuore è il centro. Dante, in principio della Vita Nova, sentenzia: «Dico veracemente che lo spirito della vita dimora nella secretissima camera de lo cuore». 16 Così come presentato l’esercizio è di Tad James, ma è anche la trasposizione all’oggi di precedenti tecniche. 17 La materia caotica prende anche il nome di iliastro (dal greco hyle). L’iliastro viene scomposto nei suoi elementi che divengono allora «elementi in atto» (separazione dei livelli e coscienza multilivello). Cfr. Oswald Wirth, Il Simbolismo Ermetico, Edizioni Mediterranee, Roma 1991, p. 177. 18 Il processo opera anche nelle relazioni sociali. A volte riduciamo gli stati possibili in cui potremmo percepire anche gli altri a poche possibilità. Nei casi estremi riduciamo una persona solo a un suo aspetto, monetario, di utilità, di oggetto d’amore ecc… ma ogni persona è molto più di tutto ciò. 19 Esercizio citato da Crevel Bernard, L’Apprentissage du sorcier blanc, Éditions A.G.I, Paris 1964, e dal dr. Francis Lefebure. 20 Pëtr Demianovič Ouspensky, Frammenti di un insegnamento sconosciuto, Astrolabio Ubaldini, Roma 1976. 21 Sri Nisargadatta Maharaj, I Am That, Chetana, Bombay 1976. 22 Come dice Jean Pontanus: «Voici quelle est cette pratique: il faut prendre la matière avec toute diligence, la broyer physiquement et la mettre dans le feu, c’est-à-dire dans le fourneau; mais il faut aussi connaître le degré et la proportion du feu. A savoir, il faut que le feu externe excite tant seulement la matière; et, en peu de temps ce feu, sans y mettre les mains en aucune manière, accomplira assurément tout l’oeuvre. Parce qu’il putréfie, corrompt, engendre et parfera tout l’ouvrage, faisant paraître les trois principales couleurs, la noire, la blanche, la rouge. Et moyennant notre feu la médecine se multipliera si elle est conjointe à la matière crue, non seulement en quantité mais aussi en vertu». (Lettre de Jean Pontanus consernant la pierre dite philosophale, in Theatrum Chemicum, 1614, III). 23 Mt, 19,14. 24 Origene di Alessandria (185 † 254), filosofo e teologo cristiano, scrisse il trattato dottrinale De principiis e l’apologia Contra Celsum. 25 Abbiamo estratto (modificandoli) alcuni di questi paragrafi da un trattatello degli anni ’30, Lineamenti di Edonistica. 26 Cfr Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003: nella filosofia indiana, come spiega il Mahabharatha, il praticante desidera la liberazione (moksa, mukti) dall’esistenza condizionata; allo stesso tempo però cerca di realizzare per se stesso la fruizione (bhoga, bhukti) che l’assoluto, cioè Shiva, conosce nella sua autentica natura. Ciò è possibile solo nel presente. Allora il bhoga del praticante prende la forma del piacere di cui egli fruisce. 27 Amedeo Armentano, Massime di Scienza Iniziatica, Edizioni Ignis, Ancona 1992, massima 69. 28 Larry Dossey, Spazio, Tempo e Medicina, Edizioni Mediterranee, Roma 2006. I tre princìpi vitali Le differenti corporeità umane e la «persona» Salire al di là dell’«Ego» e delle brame Tutti coloro che accedono al tempo «psichico» e «connesso» si rendono conto cosa significa conoscere una differente maniera di operare ed essere nell’universo. Possono incominciare ad agire sul corpo influenzandone le reazioni fisiologiche, e l’operare acquista un altro senso. Per ottenere questi alti risultati è necessaria però una coscienza della nostra connessione col tutto.