Questa è una contrazione e un mantenimento dell’energia che produce una certa sublimazione, ma è possibile utilizzare tale potenza in maniera più naturale. Così come l’espansione eccessiva, anche la contrazione eccessiva è un problema. Possiamo osservare questi princìpi all’opera in tutta la Natura. Si manifestano come vita, movimento ed energia, e li chiamiamo spirito e materia, forza centrifuga e centripeta, caldo e freddo, positivo e negativo, maschile e femminile ecc… Sono due poli complementari, l’uno non è completo senza l’altro. Non è bene che l’uomo (spirito, forza o principio positivo) resti solo. Ogni cosa nell’universo ha bisogno del principio complementare. Il significato di «quello che Dio ha unito, l’uomo non deve dividere» è riferito a questo principio. Le caratteristiche maschili e femminili nelle aree più alte dell’essere umano sono saggezza e amore, pensieri ed emozioni, giustizia e temperanza, sapienza e arte. La vita personale e sociale è incompleta, quando un principio governa sull’altro. Anche qui l’uomo non può dividere l’uno dall’altro o svilupparne solo uno, senza dividersi o danneggiarsi. Il denudamento della potenza di vita La sessualità è uno sviluppo di polarità. Ed entrambi i poli sono espressione della stessa energia in quanto non si può avere un polo più forte dell’altro. Simbolo di questo sviluppo è il caduceo, che mostra le due polarità che si avvolgono attorno all’asse centrale 45 e che è già presente presso gli antichi Egizi 46. Il primo sviluppo del caduceo ermetico è allora la crescita dell’energia, mentre la seconda preparazione ne è la connessione al principio corporeo. In un esercizio insegnatoci da uno dei nostri maestri, lo sviluppo di sensazioni complementari sui due lati del corpo ha come conseguenza la nascita di una sensazione centrale di potere, espressione unitaria dell’unica energia che in realtà circola. Analogamente, nell’uomo la sessualità può essere un 210 L’ENERGIA SEGRETA DELLA MENTE PIANI DI COSCIENZA SUPERIORI 211 modo di sviluppare l’energia risultante dal differenziale tra i due poli fino a conseguire la coscienza del potenziale unitario. Esistono momenti in cui è invece possibile sorprendere la forza di vita. L’orgasmo è uno di quei momenti, rappresenta un superamento dell’Ego ed è più caratteristico come uso della «via secca»47. Nell’atto sessuale è il sistema nervoso autonomo, la parte vegetativa e vitale dell’uomo che manifesta se stessa in maniera indipendente dalla volontà conscia. Il simbolismo Il simbolismo dell’orizzontale (= G) e della verticale (= E) può anche essere interpretato come incontro tra il principio femminile e il principio maschile, fino ad arrivare alla congiunzione (= ) e, dominando il principio solare, al punto centrale quintessenziale (= 0) come rappresentato nell’antico codice seicentesco di Becher 48. È possibile infatti condurre l’amplesso sessuale in maniera che, a mezzo dell’orgasmo, sia «costretta a palesarsi nella coscienza la potenza di vita allo stato puro, nel momento in cui ci amalgamiamo a essa e la portiamo fino al limite»49. Anche il senso del tempo può allora essere ampliato nel momento in cui siamo in grado di trascendere l’Ego e raggiungere un livello centrale. Il senso di separazione dal mondo può dissolversi e ai livelli più alti si può avere un senso di unità col mondo. In quel medesimo punto, o stato, in cui si manifesta appieno la nuda trascendenza 50, è possibile infatti produrre una tra- sformazione e la chiusura del circuito che «uccide»51 di modo da stabilizzare lo stato elevato così raggiunto. Spezzare l’oro Un punto chiave dello sviluppo della presenza è «spezzare l’oro per rifare l’oro». Questo è un altro modo per dire che bisogna trascendere l’Ego limitato per raggiungere un livello più alto. In altre parole, spezzare la vecchia personalità52 conservando però in tale stato una «quintessenza», cioè il principio attivo, sottile ed essenziale di quest’oro stesso. L’oro comune è abitualmente in «nature fisse», in altre parole noi viviamo un tipo particolare di Ego, ma ci precludiamo tutti gli altri stati dell’essere profondo. È qundi importante passare dapprima in uno stato «fluido» lasciando andare le fissità. Aumentando la carica energetica, incominciamo a ottenere questo primo risultato. Il punto chiave è «salvarsi dalle acque» (māya), anziché essere fissato e mosso dai vari impulsi e oggetti ed essere assorbito nella realtà. Superare l’utilitarismo e stare nell’ora L’Ego è composto dai nostri processi automatici, dalle nostre credenze, dalle nostre memorie. Più cresciamo, più l’Ego si sviluppa. Varie esperienze e ricerche moderne hanno dimostrato come tutto il processo dell’Ego sia un processo predittivo e mirato a una utilità53. La mente utilizza la conoscenza del tempo per anticipare le proprie reazioni e preparare le proprie azioni. Una chiave fondamentale consiste nella capacità di compiere un’azione al di là degli utilitarismi determinati dalla ricerca di un guadagno immediato, cioè senza appoggiarsi ai meccanismi mentali di proiezione nel tempo immediatamente futuro. La chiave è farlo e stare presenti nell’ora 54. Nell’ora possiamo passare oltre l’Ego e percepire il «tempo assoluto». Se andiamo al di là dell’utilitarismo, cioè della nostra proiezione nell’istante successivo, significa che andiamo al di là del «tempo lineare» ed entriamo in contatto con la parte della mente direttamente connessa con l’essere al di là del tempo. Questo è il significato delle antiche pratiche di controllo della direzione dell’energia. Così come una tensione statica (cioè la tensione di un muscolo e del suo antagonista, bloccando quindi il movimento e al contempo utilizzando energia) va al di là dell’utilitarismo e può ingenerare energia neurica, in quanto è una «non azione», così è per altri metodi anche più potenti quali il corretto uso dell’energia sessuale che può essere diretta in maniera non utilitaristica 212 L’ENERGIA SEGRETA DELLA MENTE PIANI DI COSCIENZA SUPERIORI 213 immediata (riproduzione) attraverso l’atto accompagnato dalla cosiddetta ritenzione del seme e dell’energia. In altre parole, la natura profonda dell’Io è potenza, e tale potenza può allora essere realizzata all’interno del conato profondo che pretende la vita, e che si manifesta negli impulsi alla conservazione e alla riproduzione. Così l’atto sessuale stesso diventa momento di recupero dell’energia vitale. Il concetto base è lo stare nell’adesso. Si risale quindi ai princìpi trascendenti attraverso l’essere umano organico. Il fine è vivere divinamente funzioni vissute altrimenti materialmente. Nell’amplesso vi è l’incontro tra fuoco e acqua , e anche l’incontro tra Io e altro, e quindi è possibile il raggiungimento dello stato Io-non Io cioè l’amalgama: esso è il superamento della distinzione Io-non Io. Quest’incontro rappresenta anche l’atto dell’eterna autogenerazione secondo potenza. Realizziamo in tale maniera il nucleo che resiste alle «acque». I due regimi Per raggiungere tale risultato vi sono due passaggi successivi o regimi 55. La prima parte è realizzare un momento di instabilità attraverso l’eccitazione per distruggere il fisso, cioè la nostra natura fissata. Bisogna acquisire il «ritmo» con la volontà 56. L’energia sessuale ha infatti dato un corpo e ci riappropriamo della potenza che è dietro a essa. Possiamo in tale processo agire sull’immaginazione e col mantra. È importante che il processo sia collegato all’entusiasmo, mentre un suggerimento può essere quello di «avvolgere il partner di un fluido ardente che agisca come evocazione»: cioè collegarlo a un archetipo. A questo punto, con questa preparazione così intensa, diverrà possibile anche il superamento dell’«archetipo» della donna57. Notiamo che il concetto qui esposto può comunque essere esteso anche al superamento di altri archetipi. La tecnica in questo caso sarà di vivificare un’immagine e impadronirsi della sua forza assumendo uno stato superiore di comando. Il rebis è il simbolo fondamentale e allude al superamento delle polarità. Un metodo che può aiutare 58 è portare l’attenzione dietro la testa e ivi creare un’immagine contenente entrambe le energie 59. Il fuoco con tale passaggio incorpora il nettare (lunare) 60. Il primo regime è il regime dell’acqua, dove il solfo volgare, il maschio, si fa assorbire dalla femmina che lo risucchia nell’ebbrezza-vortice 61. È il regime dell’acqua. In questo punto si deve esercitare il «fuoco contro natura», o «nostro ferro», a sospingere in alto la corrente 62 e a produrre la trasformazione, ponendo inizio alla seconda fase, restituendo il potere al maschio che reagisce, inverte le polarità. Questo processo deve avvenire nel momento della crisi o acme erotico che porterebbe all’emissione del seme, ma che occultamente è anche il denudarsi del potere di vita 63. A questo punto il piacere della donna «aspirato», si fa anche piacere dell’uomo64. Il simbolismo può anche essere visto come quello dell’acciaio il sui simbolo ricorda quello di Marte (il ferro) ma ancora più potenziato65. Il ferro è la capacità di porre fine al regime delle acque. A una durezza e infrangibilità ricavate dal ferro per trattamento con acqua e fuoco – a quella dell’acciaio – si è particolarmente rivolto il simbolismo dei filosofi. Il cosmopolita assimila la virtù del magnete all’«acciaio dei saggi», che qui va inteso come la «durezza» trascendente dello spirito dominatore e del solfo incombustibile dalle quali le forze mercuriali allo stato puro sono soggiogate 66. Alcune tecniche Mentre controllare l’energia per la donna è più semplice e può applicare direttamente la versione più completa, per l’uomo è più complesso ed esistono due maniere base per l’uomo di raggiungere questo risultato. La prima (volgarizzata anche da vari manuali) consiste nella contrazione del muscolo pubococcigeo. Questa è una maniera meccanica. Ha il vantaggio della semplicità tecnica, ma costituisce solo un punto di partenza. Si agisce sul muscolo che controlla anche il flusso dell’urina, e che ben sviluppato impedisce la fuoriuscita di seme; questa maniera porta comunque alla perdita di un poco di energia. Questa prima via presenta quindi alcune difficoltà e la non completezza 67. La seconda è attraverso l’attenzione alla propria eccitazione mantenendosi il più possibile nel presente – coscienza al corpo – e controllando le pro214 L’ENERGIA SEGRETA DELLA MENTE PIANI DI COSCIENZA SUPERIORI 215 prie azioni. È questa seconda maniera la più efficace e in linea con il risultato finale che vogliamo raggiungere (aumento sempre maggiore di presenza). Infatti, normalmente la coscienza del corpo nell’atto sessuale si restringe ai genitali. Espanderla al corpo permette di raggiungere un livello superiore. Il praticante deve «deconcettualizzare» e vedere le sensazioni sessuali solo come energia. Il processo è allora: dalla tensione alla carica, dalla carica all’espansione (guardarsi attorno e integrare la realtà) in un crescendo reiterato e continuo. L’energia sessuale deve essere vista solo come «energia». Man mano si raggiungono livelli sempre più elevati. Man mano la sensazione di «energia» può essere propagata al corpo, all’ambiente ecc… I seguenti due esercizi (citati da Wolinsky) sono estremamente efficaci. • Esercizio 83: fantasia sessuale Immaginate una fantasia sessuale 68. Portate l’attenzione via dalla concettualizzazione e notate dove e come sentite le sensazioni. Sentitele solo come energia della quale siete parte e dalla quale siete anche costituito. Espandete la presenza fino a inglobare in essa tale fantasia. • Esercizio 84: con un partner Rendetevi conto dell’esperienza. Mentre l’energia sale, deconcettualizzate sia voi che il vostro partner e sentite l’energia come sensazione pura che è parte di voi. Espandete la coscienza il più possibile anche all’ambiente. L’ultima descritta è la via maestra, la più potente. In ogni caso la contenzione e l’immaginazione possono essere d’aiuto. Il massimo di potenza si ottiene ovviamente nell’essere presenti nell’ora anche durante il rapporto sessuale. Normalmente, infatti, anche in tale situazione si tende a concettualizzare, per cui superare le concettualizzazioni significa guadagnare potenza, uscendo dalla «costruzione del mondo» operata dalla mente per entrare nella «realtà pura». Per far questo dobbiamo però portarci al di là della diade osservatore/osservato. Dobbiamo acquisire quindi una meta-posizione. Nell’alchimia cinese viene fatto immaginare di essere dietro alla testa (e l’immagine di Jan De Vries intitolata fourneau, con una donna che nasce dietro alla testa della stessa rappresentata come un «fornello», può alludere a questo nella tradizione occidentale). Questa posizione mentale, dapprima costruita con l’immaginazione, diventa infine una realtà percettiva 69. Siamo allora testimoni di noi stessi.