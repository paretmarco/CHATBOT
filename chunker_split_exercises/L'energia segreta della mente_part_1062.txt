La presenza è una reintegrazione tra spirito e materia che può avvenire solo nell’ora. La forza del nitro E può permettere allora di convogliare verso l’alto la forza di base, simboleggiata dall’ariete . Questo simbolo si riferisce all’energia sessuale situata alla base della colonna vertebrale. Vi sono vari esercizi per operare tale vivificazione. • Esercizio 15: circonduzione Un esercizio semplice per vivificare tale forza è compiere qualche circonduzione (cioè girare su se stessi), assumere la posizione verticale e contemporaneamente stringere le natiche immaginando una forza che sale verso l’alto a spirale. Una volta attivato questo pensiero sarà sufficiente immaginare la forza per ottenere la sensazione energetica. Un altro simbolo correlato a quanto detto finora è , la primavera, che rappresenta la natura eccitata. In esso il simbolo si connette al simbolo F per creare uno stato di entusiasmo e di iniziativa. Per iniziare a vivificare in noi tale simbolo, sforziamoci di ricordare un momento della primavera, in cui l’energia e la forza risalgono nel corpo. L’armonia H Il sale di armonia H è un elemento fondamentale che va sviluppato con esercizi energetici armonizzanti 3 . In gruppo l’armonia può essere notevolmente sviluppata dedicando attenzione all’energia degli altri, mentre singolarmente si deve prestare attenzione alla propria. 68 L’ENERGIA SEGRETA DELLA MENTE I FONDENTI FILOSOFICI 69 • Esercizio 16: armonizzazione Un semplice esercizio può essere rilassarsi progressivamente prendendo contatto con le energie dell’ambiente in cui ci si trova. Si può procedere fino a raggiungere uno stato molto profondo, immergendo il corpo nell’armonia del tutto g. • Esercizio 17: sensazione energetica Stendere la mano sinistra e indicare un punto su di essa col dito indice destro. La percezione di una sensazione in corrispondenza del punto indicato ci aiuta a prendere contatto con le nostre energie di base. L’armonia nei rapporti interpersonali in parte corrisponde al concetto di rapport, e in parte si riferisce a un rapporto energetico profondo. Il caos k Il Tartaro k 4 simboleggia il caos e anche la capacità di lasciare andare. Il «lasciare andare» più efficace è relativo alle tensioni e alle concettualizzazioni e fissazioni mentali 5 . Tale simbolo può rivestire infatti una valenza sia negativa che positiva. È negativa quando l’abbandonarsi non è accompagnato dalla luce della coscienza. Ma il vero «lasciare andare» è lasciarsi andare alla realtà sperimentata. L’uomo spesso non è altro che energia bloccata: ci tendiamo per difenderci dall’esterno. Un esercizio per sviluppare il Tartaro in maniera positiva è allora combinare tale potenza con la coscienza, e lasciare che le energie del corpo si diffondano spontaneamente. In altre parole, farsi dominare dagli elementi (ecco perché il quadrato – che rappresenta gli elementi – domina la croce) fino a far sciogliere e defluire l’energia6 e trovare allora la sensazione di armonia dentro di sé 7 . Egualmente va interpretato l’aspetto sessuale di tale simbolo: esso rappresenta la capacità di lasciarsi andare a «conoscere» le energie di base per poi successivamente dominarle portando allo sviluppo della verticale E precedentemente analizzata. I tre Sali o fondenti filosofici come base del lavoro terapeutico originale di Franz Anton Mesmer Nella seconda metà del ’700 un medico austriaco, Franz Anton Mesmer (Iznang 1734 † Meesburg 1815), fece molto scalpore per una metodica da lui proposta: il «magnetismo animale», con il quale operava una serie di guarigioni da malattie sia psicologiche che fisiche. Fu addirittura istituita una commissione di inchiesta per volere del re di Francia8 , ma Mesmer affermò in un’opera successiva che questa non aveva conosciuto il suo «vero» metodo9 . Mesmer raggiunse una tale celebrità dall’essere all’origine di parole usate ancora adesso come mesmerizzare, mesmerico, ed è considerato un precursore tanto dell’ipnosi che della moderna pranoterapia. Egli utilizzava tecniche derivate dai princìpi che abbiamo esposto a scopo curativo. Li aveva molto probabilmente estratti da varie pratiche a cui aveva assistito e ci può dare un’idea di come utilizzarli assieme. Dapprima creava un ambiente armonico H con musica e altri metodi. Contemporaneamente energicizzava E i suoi pazienti con il cosiddetto baquet 10. In seguito invitava i pazienti a far defluire l’energia attraverso movimenti e convulsioni k concentrandosi sull’energia bloccata. Tale processo può, se ben condotto, portare progressivamente a lasciar fluire l’energia oltre i ristretti schemi abituali e a una espansione progressiva di coscienza. Un’attenzione cosciente sostenuta rompe infatti il collegamento tra le tensioni corporee e i processi di pensiero, e porta a una fase di trasformazione. Lo «Stop». La presenza. Il «colpo di martello» che stacca gli attaccamenti Nel lavoro di Mesmer l’attenzione era guidata dal magnetista dall’esterno. Nel lavoro condotto su di sé bisogna prendere attenzione costante alla presenza a se stessi 11. L’attenzione alla presenza è rappresentata tradizionalmente dal «colpo di martello» in quanto tale strumento, usato ancora adesso in tribunali e in altri luoghi, significa una interruzione, un’attenzione, uno Stop, un momento dedicato alla «percezione globale». In questi momenti ogni attaccamento all’esperienza viene rilasciato. È opportuno distogliere l’attenzione dalle attività in corso e insediarsi nel momento. L’uomo ritorna alla Natura e alla sua percezione diretta. «Osservare e sciogliere» le emozioni • Esercizio 18: lo Stop Effettuiamo degli Stop puri. Questo esercizio si può fare con un compagno o ancora meglio in un gruppo. A un certo punto una persona dirà «Stop!» In quel momento fermatevi e assumete una posizione di percezione globale. Il suono arriva, l’immagine batte, le sensazioni esistono. La percezione è totale 12. Con lo Stop ci rendiamo conto dell’Ora. A questo proposito notiamo ancora: 70 L’ENERGIA SEGRETA DELLA MENTE I FONDENTI FILOSOFICI 71 • Esercizio 19: imparare a lasciar «battere l’immagine» 1) Osservate un qualcosa. 2) Stop! Distogliete l’attenzione dall’oggetto, prima di ogni conoscenza dello stesso. L’immagine batte sulla retina, lo sguardo è aperto. In pratica rilasciamo pensieri e associazioni mentali e semplicemente «lasciamo che l’immagine sia». Il concetto si applica anche a livello delle sensazioni del corpo. Anche l’emozionale deve tacere così come ha già fatto il visivo e l’uditivo. Dopo qualche istante di osservazione, il risultato finale è lo «sciogliere» l’emozione. • Esercizio 20: l’emozione Notate un’emozione e poi lasciatela esistere e dirigersi dove vuole mentre mantenete presenza rispetto al corpo e al suo calore. Le emozioni si riflettono sul corpo, nelle nostre tensioni, in reazioni biochimiche. Ma proprio perché hanno una componente fisica, possiamo dissolverle col fisico. Questa pratica è il primo passo di una «medicina filosofale» rivolta all’aspetto psicologico. Se osserviamo semplicemente le emozioni, senza identificarci con esse, e al contempo manteniamo presenza alla totalità del corpo e al suo calore, possiamo «sciogliere» la loro essenza nella più vasta dimensione corporea. Molti cercano di resistere alle emozioni. Ma così queste divengono più forti. Non bisogna resistere all’emozione, quanto ricomprenderla nella dimensione più vasta del noi globale, semplicemente. Allora effettivamente ne saremo maestri. Il risultato dell’equilibrio degli elementi Il risultato della presenza agli elementi è un senso di benessere. L’arrivo a un livello di «acqua distillata» che ci apre alla fase successiva. 1 Notiamo il collegamento tra il concetto di kundalini indiana, il serpente di energia, e la colonna vertebrale. A questo stesso proposito, scrive Dom Antoine-Joseph Pernety (Dictionnaire Mytho-Hermétique, 1758. Trad. it. Dizionario Mito-ermetico, 2 voll., Phoenix, Genova 1983, voce Nitro): «Basile Valentin l’indiquait par celui de Serpent de terre, Serpens terrenus». 2 Un’altra tecnica che può aiutare lo sviluppo di tale stato è la «respirazione dai talloni», respirazione Ch’an (Zen in giapponese) che consiste nell’immaginare l’aria che entra dai talloni ed esce dalla sommità della testa. Il Buddismo Ch’an fu introdotto in Cina dal monaco Bodhidarma nel VI secolo. 3 Questo deve provenire da «combinazioni armoniche». Come dice Pernety, Dictionnaire MythoHermétique cit., voce Harmoniac: «Quelques Philosophes ont donné le nom de Sel harmoniac à leur matière… parce que cette matière est une espèce de sel composé par combinaisons harmoniques, comme disent Raymond Lulle et Riplée». 4 Questo simbolo porta l’attenzione su di un lavoro di evoluzione della coscienza ancora da svolgere (Oswald Wirth, Il Simbolismo Ermetico, Edizioni Mediterranee, Roma 1991) in quanto la croce + si trova sotto il quadrato; il simbolo è attestato in questa forma identica fin dal 1651. 5 Come dice Pernety, Dictionnaire Mytho-Hermétique cit., voce Tartre: «Basile Valentin et quelques autres Philosophes ont dit que le tartre dissout les métaux; […] Philalèthe dit qu’il faut expliquer le terme de tartre de la même manière que la tête du corbeau; et ceux qui sont les moins versés dans cette science, savent que ces expressions signifient la matière des Philosophes au noir». Tradotto, il lasciare andare è una fase iniziale dello sviluppo della persona e rappresenta lo «sciogliere» le concrezioni mentali inutili (i metalli). 6 Il processo in questa fase ha bisogno di una guida per essere effettivo e non perdersi. Il Tartaro è la «discesa in se stessi», che per essere effettuata con successo ha bisogno di un principio attivo – anche esterno – che guida (Virgilio che guida Dante ne è un esempio). Ecco perché vediamo le tecniche di Franz Anton Mesmer e le sue prime metodologie chiaramente derivate da pratiche di questo tipo e relative a questa fase dove un operatore guida un soggetto. 7 Vi sono tre approcci di base per affrontare i problemi o blocchi. Una maniera è quella di mantenerli come blocchi, ma questa è una non soluzione, perché così non si risolvono. Un’altra maniera è permetterne l’espressione: questo significa far esprimere il sintomo (la sindrome) lasciando così in realtà che si esprima la causa. Un altro approccio è infine rendersi conto che tanto l’effetto che la causa non sono che un’illusione. Questa constatazione sarà progressivamente raggiunta ai livelli superiori di sviluppo della persona (cfr. Douglas E. Harding, On Having No Head: Zen and the Rediscovery of the Obvious, Arkana, London 1961. Ediz. it. : La via senza testa. Lo Zen e la riscoperta dell'ovvio, Astrolabio Ubaldini, Roma 1987). 8 Scrive Diego Barzaghi (Franz Anton Mesmer e il Magnetismo animale, su «Nexus edizioni», 23 dicembre 2008): «Nel 1784, re Luigi XVI convocò una commissione scientifica di cui facevano parte anche Benjamin Franklin e Antoine Lavoisier, per verificare dal punto di vista medico, i reali effetti terapeutici del mesmerismo. Dopo vari test, effettuati anche su alcuni discepoli di Mesmer, la commissione giunse alla conclusione che i benefici terapeutici apportati dalla magnetizzazione erano da considerarsi per la maggior parte dovuti al cosiddetto “effetto placebo”». Per Robert H. Wozniak, Mind and Body: Rene Déscartes to William James, National Library of Medicine and the American Psychological Association, Bethesda (MD) & Washington DC 1992: «Mesmer's fall was as meteoric as his rise. About 1785, after several spectacular therapeutic failures and the publication of the Rapport des Commissaires chargés par le Roy de l'examen du magnétisme animal (Bailly, 1784) which concluded that the evidence in favor of the existence of mesmeric fluid was inadequate, Mesmer left Paris under a cloud and lived the remainder of his life in relative obscurity, dying in 1815 near the place of his birth». 9 Cfr. Antonio Miotto (a cura di), Galleria di Medici Strani. Gian Battista della Porta - Franz Anton Mesmer, Vismara, Casatenovo 1957; Robert Darnton, Il mesmerismo e il tramonto dei Lumi, Medusa edizioni, Napoli 2005; G. M. Hort, W. P. Swainson, Famous Occultists: Dr. John Dee, Franz Anton Mesmer and Thomas Lake Harris, Kessinger Publishing, Whitefish (MT) 2007; Luigi Traet72 L’ENERGIA SEGRETA DELLA MENTE I FONDENTI FILOSOFICI 73 ta, La Forza che guarisce. Franz Anton Mesmer e la storia del Magnetismo animale, Edipuglia, Bari 2007. 10 Voici comment selon Bailly, rapporteur de la Commission Royale chargée par le Roi, en 1784, de l'examen du magnétisme animal opérait Mesmer: «Au milieu d'une grande salle où d'épaisses tentures ne laissent pénétrer qu'un jour fort adouci se trouve une caisse circulaire en bois de chêne: le baquet.