Una prima regola attraverso cui l’uomo può ritrovare se stesso è formulabile così: sfruttare le cose, ma evitare che esse sfruttino noi. Perciò, giunti a un certo punto, meglio evitare di prestarvi troppa attenzione e concentrarsi piuttosto sul proprio essere. In Natura tutto è moto, cambiamento, ingestione e digestione reciproca. Se noi rendiamo schiave le cose, teniamo presente che le cose sono a loro volta in grado di schiavizzare noi, di «mangiarci»2 . Persino le cose inerti hanno un certo loro fascino che si sviluppa non appena noi le osserviamo con troppa attenzione. La bottiglia affascina l’ubriacone perché lui la fissa troppo e quindi ne risulta ossessionato. La donna affascina il giovane, la filosofia fa impazzire lo speculatore, e così via, sempre per le medesime ragioni. Ciascuno di noi, in quanto è un professionista oppure un esperto su una determinata materia, si identifica sotto certi aspetti in un monomaniaco, un anormale, cioè che ha diminuito il concetto integrale di umanità sviluppando in modo esagerato una parte minuscola dell’attività umana. Non appena l’attenzione ci cattura, noi ci troviamo come affacciati sull’orlo di un baratro, il fascino si impossessa di noi e affondiamo senza accorgercene. È innegabile che qualche volta ciò possa risultare piacevole; ma da ogni baratro, nella migliore delle ipotesi, bisogna poi risalire con sforzo intenso e doloroso. Quella che dobbiamo apprendere allora è la via per essere 3 . Questa conoscenza della via dell’essere è fondamentale sia per noi stessi che per chiunque operi nelle discipline psicologiche. Affinché una tecnica psicologica trovi infatti un orientamento è necessario possedere un’idea di cosa significa «sviluppo dell’uomo». Quando entriamo in contatto con la potenza dell’essere, siamo in connessione con un principio eterno e sempre presente, con la Vita Unica. Il mistero del tempo Cosa è il tempo? Se lo chiediamo a un fisico, avrebbe difficoltà a spiegarci perché il tempo deve essere per forza sempre lineare e unidirezionale, cioè dal passato al futuro. Il tempo esiste però nell’uomo e ne condiziona la vita. L’uomo ha la capacità di programmare utilizzando il confronto tra quello che è avvenuto e quel che pensa debba avvenire, e che corrisponde a una sua funzione mentale. A differenza degli animali, l’uomo è in grado di crearsi una «programmazione» mentale di come vuole vedere le cose. L’idea del tempo è la base di tale programmazione. Ma l’idea stessa del tempo è umana e nasce nella nostra mente. Per realizzarla è infatti necessario «concettualizzare» in modo da determinare gli elementi che variano e seguirli nella loro variazione. È quindi la nostra struttura mentale che letteralmente ci crea la sensazione e la percezione del tempo per scopi di sopravvivenza e di attenzione; tant’è vero che, in situazioni di non programmazione (ad esempio stati di meditazione, di abbandono, di estasi) la percezione del tempo e della realtà cambia e si può accedere a «momenti senza tempo». Anche la supposizione che il tempo debba sempre avere la stessa durata è illusoria. Molti hanno vissuto l’esperienza che nel sogno sembrano trascorrere ore o addirittura giorni, mentre magari si sono assopiti per pochi minuti d’orologio… O ancora, in ipnosi possiamo creare la cosiddetta «distorsione temporale» fino a casi limite in cui, nell’arco temporale esterno di pochi minuti, il soggetto è in grado di vivere ore se non giorni di esperienza all’interno della sua mente, completa di ogni dettaglio4 . Soggettivamente non esiste quindi un concetto unico di «tempo»: un istante può racchiudere l’infinito. Anche nei nostri corsi spesso lavoriamo con la «distorsione temporale». Dopo l’esercizio, alcuni allievi ci raccontano di aver percepito una profonda distorsione della realtà e di aver magari pensato che fosse trascorsa mezz’ora, mentre in realtà non erano passati che pochi minuti. Il tempo soggettivo può quindi essere molto differente dal tempo fisico. L’uomo non può limitarsi alla sola programmazione. La programmazione lineare è solo un utilizzo particolare della mente umana, con uno scopo finito legato a un obiettivo. Invece, in quei momenti, quando si esce dalla programmazione e si vive l’ora, si può estrarre la vera potenza, cominciando dapprima ad accedere a qualcosa che alcuni chiamano «mente quantica», altri «superconscio», altri «coscienza superiore» e poi infine facendo proprio uno stato nuovo nel quale realizzare i veri potenziali. Il nostro modo abituale di creare il tempo e programmare ci chiude però in quella che è chiamata la «legge del divenire». Questa implica un susseguirsi orizzontale e conseguente di avvenimenti. 24 L’ENERGIA SEGRETA DELLA MENTE IL TEMPO 25 E più siamo «mangiati» dalle cose, più queste si mangiano anche il nostro tempo presente, e infine anche il nostro corpo stesso. Tutte le malattie psicosomatiche sono infatti legate a un «tendere» verso le cose. Pensiamo ad esempio all’ansia: ci porta a respirare più rapidamente per poter mettere in azione il nostro organismo e prepararlo all’azione. Ma se questa azione non avviene, perché in realtà il rischio esiste solo nella nostra testa, allora questo atto crea particolari reazioni biochimiche nel corpo, che, se mantenute troppo a lungo, tendono a fissarsi. L’uomo medio, infatti anche quando potrebbe starsene perfettamente tranquillo, continua a crearsi pensieri sul futuro per distrarsi dall’attimo presente e «fissare» il tempo, e non si rende conto che sta passando davanti all’uscio dell’infinito senza neppure guardare dentro. Se guardasse, anche solo per un attimo, potrebbe trovare risposta ai più profondi dilemmi esistenziali («chi sono?», «cosa faccio?») e anche rendersi conto che il mondo del divenire è solo una piccola possibilità in cui imprigiona il suo essere, senza la consapevolezza che esiste un universo intero ancora da esplorare. Come «costruiamo» il tempo? Una breve analisi delle nostre percezioni ci porta a realizzare rapidamente come l’idea del tempo appaia nella maggior parte delle persone strutturata in sequenze di avvenimenti. L’immagine qui sopra mostra come noi ci creiamo una serie di immagini che manteniamo contemporaneamente nel nostro «spazio mentale». In altre parole, non siamo coscienti solo dell’ora, bensì, mentre pensiamo a un momento, leghiamo assieme una serie di avvenimenti e in particolare un futuro immaginario (quel che vogliamo fare) così come un passato custodito nella nostra memoria. Possiamo interpretare facilmente come ciascuno di noi struttura il tempo determinando la posizione che le immagini mentali hanno soggettivamente, e riunendole in una linea. È la tecnologia cosiddetta della «Linea del Tempo». Questa linea è tuttavia diversa in ogni persona. Per alcuni la linea passa attraverso la testa (come nell’immagine), per altri davanti, per altri ancora riveste altre forme. Ciò dimostra chiaramente come il tempo sia fondamentalmente un costrutto interno soggettivo; e come sia basato sulla selezione di alcune informazioni invece di altre. Ad esempio, se saliamo in auto con l’intenzione di guidare, la nostra mente riporterà alla superficie una serie di informazioni relative a come manovrare la leva del cambio, come premere l’acceleratore ecc… imparate in passato e depurate di una serie di elementi ritenuti irrilevanti (come la voce dell’istruttore di scuola guida). Allo stesso tempo disattiverà l’attenzione da elementi ritenuti «conosciuti» o «non rilevanti per l’esperienza». Se pensiamo a quante cose vede un bambino a bordo di un’auto e a quante ne vede un adulto, solo allora ci rendiamo conto della differenza. Per il bambino, non ancora condizionato dalle immagini mentali, tutto è nuovo. Osserva i tessuti, tocca gli elementi, sente l’odore, mentre invece l’adulto è indifferente a tutto questo e concentra la mente sulla destinazione. A livello soggettivo, quindi, il bambino vive un’esperienza temporale normalmente più lunga dell’adulto. Noi pensiamo di vivere nel presente, ma in realtà stiamo vedendo solo l’output di un complesso calcolatore, la nostra mente, che applica dei meccanismi di selezione e valutazione subconsci e che ci porta a conoscere la realtà unicamente a livello concettuale, rimuovendone una gran parte. E così anche il tempo viene «filtrato». Le «sequenze» La modalità mentale sopradescritta porta nel caso del tempo alla costituzione di «sequenze». Infatti ogni azione lineare può essere vista come strutturata in tre fasi: – un inizio; – una parte centrale, caratterizzata da una «visione tunnel» della realtà, nella quale ci si muove in maniera automatica con minore attenzione all’ambiente circostante, concentrati solo su certi elementi; – una fine. 26 L’ENERGIA SEGRETA DELLA MENTE IL TEMPO 27 Questa «visione tunnel» per molti coincide con l’intera esistenza. Infatti solamente al suo interno sanno cosa fare! Se si ritrovano all’esterno del tunnel, non sanno più come gestire la situazione. Ma proprio partendo dalla conoscenza di questi concetti, in ipnosi effettuo spesso l’induzione di uno stato di trance definito di «interruzione di schema», dove la parola «schema» è un sinonimo di «sequenza». Seguendo questa metodologia, inizio un movimento in maniera consueta, ma poi introduco una variante inaspettata (ad esempio stringo la mano e poi la muovo verso il basso) e questa variante porta il soggetto fuori dalla sequenza in un «vuoto» che permette di iniziare una trance. In pratica il soggetto perde contatto con il suo «schema» ed entra in uno stato di caos che non sa come gestire: da quel momento è disponibile per un comando diretto. Ma da dove e perché nascono queste sequenze temporali, questo automatismo mentale che regge la nostra vita? L’origine risiede in una forza, nella nostra concettualizzazione applicata in una certa direzione. Possiamo paragonare questo processo a una macchina elettronica che ci porta in una direzione selezionando automaticamente attorno a noi quello che ci interessa (ma con una distorsione delle cose stesse che vediamo) e scartando quel che non è considerato utile. Perché avviene questo fenomeno? In fin dei conti, così facendo, ci priviamo di molte percezioni potenzialmente utili in altri momenti, e comunque perdiamo delle sensazioni. Questo fenomeno nasce però con la duplice funzione di «sopravvivenza» e di «reazione immediata». Infatti ci permette di reagire più in fretta – sulla base di «programmi» già acquisiti – alle situazioni esterne. In origine, la reazione basata su automatismi ci dovrebbe permettere di reagire in situazioni di pericolo, ma di fatto gradualmente si estende e invade la nostra esistenza. Il tempo lineare Se però viviamo sempre il tempo «a sequenze» o «a programmi mentali» procediamo solo come una macchina. Dove siamo noi? L’automaticità ci porta infatti a rinunciare a quello che nella nostra mente ci differenzia da un cer- vello elettronico. Un computer infatti per agire definisce delle entità, le concettualizza e questo da il via5 . E la sua programmazione sarà allora tanto migliore quanto più evoluta sarà la concettualizzazione. Nell’uomo, la continua concettualizzazione puramente arbitraria e decisa dal nostro intelletto e dalle esperienze cristallizzate – che può essere valida in momenti di emergenza per suscitare reazioni rapide – provoca la perdita della connessione con la realtà sottostante, e origina l’illusione della separazione, da se stessi e dal mondo che ci circonda. Il più grande ostacolo per sperimentare la realtà di questa connessione è allora l’identificazione con la mente, che a sua volta fa sì che i pensieri divengano compulsivi»6 . In pratica, questo nostro procedere «disconnessi» è anche all’origine stessa di quella che alcuni chiamano «angoscia esistenziale». E questa illusione di separazione parte dalle immagini stesse che ci costruiamo per definire il tempo, che sentiamo esterne e che vediamo come «di fronte a noi», o «attorno a noi», pur creandole noi stessi. Oltre la sequenza È possibile riconnettersi però all’ora e scoprire uno spazio infinito e nuovo. Oltre al tempo «sequenziale» dei «programmi mentali» ne esiste infatti un altro. Questo tempo non è necessariamente separato dalla realtà. Già gli antichi lo sapevano. Può corrispondere al concetto greco di kairòs (kairÚw) che può significare «fare le cose al momento giusto» e anche «essere sincronizzato nei confronti della realtà», «allineato all’ora». Era il tempo nel quale il dio si manifestava. Questo dio, nella nostra interpretazione, può essere visto come la potenzialità. È il tempo nel quale possiamo accedere all’homo totus, cioè l’uomo globale, e ai nostri potenziali. Mentre il tempo lineare nasce dalla programmazione, il kairòs è un tempo intuitivo in «connessione» e «reintegrazione» col proprio essere. Questo agire non è una realtà statica come avviene quando la mente si blocca. È anzi il contrario, è un’apertura: un tempo di opportunità da cogliere che corrisponde a una più alta comprensione del momento presente. Ad esempio: uno sciopero ci impedisce di partire. Se analizzo la realtà dal punto di vista del mio programma mentale, provo un disappunto, mi arrabbio o cerco di agire. Se sono nel kairòs sto invece vivendo un momento in cui esiste una realtà e tutto è possibile. Qualsiasi azione io decida di compiere, la mia scelta non si basa su una programmazione passata, bensì su quello che è presente nell’ora, e che risulta come l’unico tempo esistente. È come se il mio cervello na28 L’ENERGIA SEGRETA DELLA MENTE IL TEMPO 29 scesse e scoprisse in quell’istante il mondo. È uno scoprire l’accordo con un ritmo cosmico. E il tempo del kairòs è anche superiore per un’altra ragione: è l’unico che permette di operare effettivamente con le cosiddette «realtà sottili» e di raggiungere una dimensione in cui sono possibili effetti «al di là della realtà fisica» quali ad esempio la guarigione a distanza. È come se nel tempo del kairòs l’uomo, connettendosi con la realtà, «andasse oltre» e raggiungesse una dimensione non più esprimibile nella realtà fisica dello spaziotempo.