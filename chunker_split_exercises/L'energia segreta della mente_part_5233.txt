Questo è evidente nell’ipnosi non verbale: incrementa l’attenzione al presente in quanto lascia da parte le concettualizzazioni verbali. Anche l’ipnosi shock funziona nella stessa maniera. Entriamo in uno stato di maggiore presenza dove la nostra mente logica non «programma» più. Siamo oltre alla sequenza temporale. Concettualizziamo di meno anche di fronte a persone di autorità, cioè «persone che possono cambiare il corso dei nostri pensieri» e quindi anche lì siamo in uno stato di ipnosi. Quello che la gente chiama stato di impressionabilità è infatti uno stato che può anche essere molto positivo, in quanto significa il raggiungimento di uno stato «aperto» nel quale, non vi è più una sequenza stabilita e possiamo quindi imparare oppure accedere alla parte creativa della mente. Un concetto fondamentale è quindi la «presenza» alla situazione, cioè la «percezione non raziocinata» della realtà, accettazione del «caos» dell’esistenza. È importante il concetto del «non sapere», dove impariamo a non essere in una programmazione mentale e dove «non sappiamo» quel che deve succedere. Perché vi sia un buon risultato è bene quindi che l’ipnotista non abbia fretta, in quanto se lui si trova in una sequenza mentale anche il soggetto manterrà la sua, ma se per lui il tempo non esiste anche per il soggetto il tempo non esiste. La voce dell’ipnotista aiuta quindi a creare ipnosi quando concentra la persona sul presente, e una buona voce è quella che crea attenzione. Lo stesso risultato si può ottenere con la presenza di più persone e questo spiega i grandi risultati ottenuti nell’ipnosi dimostrativa. È questa attenzione che stacca la persona dai suoi pensieri. L’induzione verbale Una classica induzione verbale consiste ad esempio nella cosiddetta induzione del «ricalco e guida». Con tale induzione noi guidiamo l’attenzione del soggetto verso elementi presenti e lo distacchiamo dai suoi pensieri. L’induzione non verbale Passiamo ora a osservare anche l’ipnosi non verbale in quest’ottica, come metodo che distacca dai pensieri e porta l’attenzione sul presente. L’induzione non verbale rappresenta una sintesi di molti utili elementi che svegliano i dinamismi inconsci dell’uomo4 . È un’operazione a due vasi, nella quale l’operatore agisce su di un soggetto (il «vaso ermetico») attuando un «blocco di scarichi emozionali». A questo punto incomincia a «scaldare la materia», in un contesto interpersonale e attraverso una serie di stimoli di vario tipo che incrementano l’attenzione e mettono in funzione sottili meccanismi di vigilanza. Di fatto, la nostra posizione del corpo, il nostro essere, è una concettualizzazione. Anche il corpo, così come la nostra percezione di esso, è pietrificato normalmente in posizioni e atteggiamenti che sono sempre gli stessi, e che costituiscono la struttura del nostro Io logico. Quello che allora facciamo è rompere questa concettualizzazione. Tali stimoli saranno: – Cinematici, come la prossemica e la cinesica; – Uditivi, come mantra ripetuti; – Tattili, come i piccoli toccamenti. Il regime iniziale è basato su stimolazione non troppo forti, un «fuoco lento» per evitare che si «rompa il vaso» o «salti il coperchio», vale a dire che la disponibilità di ascolto della persona sia insufficiente a bloccare gli scarichi cioè le reazioni automatiche non controllate che tenderebbero a bloccare il processo. Il vaso rappresenta la forza di volontà della persona. In pratica vogliamo evitare che si scateni una reazione: ma procedendo con attenzione la persona finirà per entrare in una dimensione nuova, più legata alla realtà soggettiva. Avremo risvegliato quella parte di Io che non è logica. In altre parole, la materia incomincerà a essere pronta e a diventare più aerea. 304 L’ENERGIA SEGRETA DELLA MENTE APPENDICI 305 Potremo incominciare a osservare, ad esempio, delle oscillazioni: simbolicamente è il mercurio (cioè i dinamismi infracoscienti) che incomincia a subire l’influsso del fuoco (le stimolazioni) che noi immettiamo e a divenire aereo r. Tale volatilità si esprimerà con delle oscillazioni se la persona sarà in piedi. Dopo un poco potremo allora «sollevare il coperchio» e controllare se quello che stiamo preparando è pronto, in altre parole se la persona è uscita quanto basta dall’attenzione alla realtà consensuale, e se il suo mercurio è stato attivato in misura adeguata. Questo avviene attraverso l’inserimento di poche parole (come bene, bravo, ottimo). Se il soggetto non reagisce significa che il suo Io logico non viene attivato dalle parole e quindi il soggetto è uscito dall’attenzione automatica alla realtà consensuale. In quest’ultimo caso un elemento interessante da osservare sarà l‘aspetto cereo, dato dal fatto che la persona prenderà facilmente le posizioni da noi suggerite (in termini tecnici si definisce tale stato «risposta alle suggestioni subliminali»). Queste suggestioni subliminali vanno somministrate con attenzione, in quanto se troppo forti l’intero composto evapora (in pratica il soggetto reagisce). A questo punto il soggetto risponde, e il mercurio, risvegliato, risponde ai comandi dell’operatore (che costituisce in questa diade la coscienza solare che dirige). Lo spirito non deve fuggire Per gli alchimisti, il vaso dove si compie l’opera deve essere ermeticamente chiuso. Come dice Artefio5 , «non lasciare esalare lo spirito, perché se uscisse dal vaso l’opera sarebbe distrutta». Quindi non si deve utilizzare un fuoco troppo violento, altrimenti la forza degli spiriti (cioè delle energie) potrebbe rompere il vaso e tutto sarebbe perso senza profitto. È quindi importante che il vetro del matraccio sia spesso (la trasparenza del vetro simboleggia la necessità di non occultare nulla di se stessi) e che anche la chiusura sia ermetica: niente scarichi emozionali, piccoli movimenti ecc… È importante soccorrere il corpo quando, per l’allentarsi del vincolo, l’anima si dilata6 . Applicazioni allo sviluppo dell’uomo Nell’induzione alchemico-energetica differenti stimolazioni sono integrate per creare un nuovo stato più fluido. Analogamente l’integrazione di differenti esperienze nella nostra vita, senza che avvenga uno «scarico della ten- sione» nel mondo del divenire, può aiutare il nostro sistema nervoso a riorganizzarsi e a scoprire un nuovo sé. Oltre l’ipnosi: l’«homo totus» La pratica ipnotica qui analizzata può aiutarvi nel comprendere meglio alcuni aspetti dei poteri dell’homo totus, l’uomo globale, quali il controllo di sé e del proprio essere. Ma questo è uno stato che non dovete solo capire, dovete anche realizzare tecnicamente dentro di voi. Quindi la pratica di questo libro vi porta oltre. Non si tratta più di un semplice «dialogo con il superconscio» o con l’inconscio7 che conducete. Quello che si può raggiungere con la presenza e l’attenzione indicate è l’identificazione con una dimensione più ampia e quantica di trasformazione totale. E più ci si avvicina a ciò, più ci si riaccosta veramente all’«albero della vita». 1 Georgii Ivanovich Gurdjeff (1877 † 1949), fondatore dell’Istituto per lo Sviluppo Armonico dell’Uomo, teorizzava la realizzazione della coscienza di sé e degli attributi spirituali dell’uomo reale, ovvero volontà, individualità e conoscenza oggettiva. 2 A questa idea corrisponde il simbolismo delle «scorie» che vengono successivamente recuperate. 3 Milton H. Erickson, La Ristrutturazione della vita con l'Ipnosi, Astrolabio Ubaldini, Roma 1987, a cura di E. L. Rossi, M. O. Ryan. 4 Storicamente, il professor Stefano Benemeglio, che stimo per le sue capacità, è stato il primo nel mondo moderno a offrire tale metodologia in una dinamica interpersonale, estraendola a sua volta da antiche pratiche. Ne diamo di seguito una spiegazione in linea con le definizioni simboliche al fine di offrirne il più vasto utilizzo. 5 Scarse le notizie su Artefio, vissuto forse all’epoca di Bacone. Infatti, quest’ultimo nomina Artefio nel suo Opus Majus ad Clementem IV. Di Artefio ci sono pervenute due opere: il Liber secretus e il Clavis majoris sapientae. Cfr. Il «Libro Secreto» di Artefio Filosofo Arabo, Edizioni Phoenix, Genova 1986. 6 Julius Evola, La Tradizione Ermetica, Edizioni Mediterrane, Roma 1996, p. 85. 7 Erickson, La Ristrutturazione della vita con l'Ipnosi cit. 306 L’ENERGIA SEGRETA DELLA MENTE Appendice 2 Alcuni antichi simboli spiegati nel testo Il simbolo è una funzione già fisiologicamente presente all’interno del nostro essere come è mostrato dal fatto nel sogno, naturalmente viviamo la realtà in modo simbolico. In se stesso è una porta per accedere alle risorse interiori, per attivare la mente, infatti, come una lente che concentra il sole può creare «un calore ancora maggiore del sole 1 ». All’interno del libro ne trovate moltissimi, alcuni dei quali tra l’altro mai spiegati così chiaramente in altre opere, con note e paragoni storici con le tradizioni indiane e cinesi. Nelle note abbiamo esaminato l’origine storica grafica di molti simbolismi utilizzati nell’opera scoprendo come per la maggior parte di essi è possibile stabilire una continuità storica fin dal periodo greco ed ellenistico o financo egizio. Riepiloghiamo qui alcuni dei più importanti e rimandiamo al testo per gli altri: F simbolo della totalità. • Simboli degli elementi o modi di essere: Fuoco (assorbimento attivo).  Acqua (assorbimento passivo). Aria (alternanza). ♁ Terra (tempo misurato, impietramento). • Fondenti Filosofici E Salnitro. H Sale d’armonia. • Tre Princìpi base I Zolfo (principio spirito).  Mercurio (principio animo). G Sale (principio corpo). • Livelli superiori r Mercurio igneo: rappresenta il mercurio attivato dal principio energetico (quindi  + = r). Ruota degli elementi e anche «Verderame» (il rame è quasi oro e il verde ricorda la naturalità) dato anche da (G + E= ). 0 Oro e Sole. • I Geroglifici Pilastro Djed Geroglifici per Pilastro 1 Il paragone è tratto da Cesare Dalla Riviera, Il mondo magico degli Heroi, Arktos, Milano 1982, p. 108. 308 L’ENERGIA SEGRETA DELLA MENTE Contatti Questo manuale raccoglie tecniche e metodologie per lo sviluppo dell’uomo. Molti concetti sono stati estratti direttamente da rare fonti italiane di origine indubbiamente antichissima, delle quali molte tramandate solo oralmente. L’Italia è stata la culla dell’ermetismo (una corrente di pensiero filosofico nata nella scuola pitagorica di Crotone, 500 anni prima dell’era cristiana), ed è ragionevole supporre che qualche fermento di queste arcaiche tradizioni sia rimasto più vivo che altrove. Abbiamo completato l’opera con le nostre esperienze personali, ripetute e testate in linea con le teorie che ne rappresentano il fondamento. Tutto quello che troverete consiste quindi principalmente in una pratica che, illuminata dallo studio teorico, può permetterci di raggiungere serenità e salute, di ottenere splendidi risultati nella vita e di sviluppare pienamente noi stessi verso l’homo totus, l’uomo consapevole delle proprie potenzialità e per questo in grado di dispiegarle in tutta la loro interezza. La parola scritta, purtroppo, talvolta si rivela limitativo, per cui risulta impossibile trasmettere la totalità di una disciplina che parla all’uomo intero. Mettetevi quindi in contatto con noi sia per approfondire quanto esposto nel libro mediante ulteriori tecniche di apprendimento e di esercizio, sia per intraprendere una pratica di gruppo, particolarmente efficace grazie al sommarsi di più energie. All’interno di un gruppo di lavoro si conseguono quasi sempre in un giorno risultati che per il singolo richiederebbero mesi o forse anni. paret@neurolinguistic.com Tel. : +39 348.2213449 Informazioni sull’autore Il Dottor Marco Paret è direttore in Francia della scuola di formazione internazionale ISI-CNV che conduce training per formare psicoterapeuti, ipnoterapeuti ed esperti della materia con specializzazioni in PNL, Ipnosi ed altre materie. I corsi hanno valore di Formazione Professionale a livello U.E. Ma il professor Paret è andato ben oltre le tecniche moderne: oltre a perseverare nelle ricerche, ha saputo avvalersi della preziosa opportunità di gettare un ponte fra queste tecniche moderne e una catena inestimabile di potenti conoscenze, sia palesi sia segrete, trasmesse nel corso dei secoli. Questo raccordo ha permesso lo sviluppo di ulteriori competenze tecniche, e la costante evoluzione di ricerche peculiari basate sull'accesso a un’antica sapienza interpretata secondo paradigmi moderni. Uno tra i pilastri dello straordinario insegnamento fornito nella sua scuola, infatti, è nato da un colpo di fortuna. Rappresenta il momento in cui potenti e antichissime conoscenze si sono congiunte col sapere moderno. Il dottor Paret annovera infatti tra i suoi allievi dei corsi di tecniche ipnotiche uno dei maggiori esperti europei di occultismo, il professor Jean-Pierre Giudicelli de Cressac Bachelerie (già docente alla Facoltà di Nizza). Il conte Giudicelli, insigne ricercatore, ha personalmente esplorato tutte le tradizioni esoteriche occidentali, scrivendo anche un trattato di ermetismo tradotto in molte lingue. Quello che comunque interessava principalmente al conte Giudicelli era un concetto, che lui chiama stato oggettivo, corrispondente agli scopi di molte discipline orientali, che propongono anch’esse uno stato di illuminazione. Dopo una vita dedicata alle ricerche in questo campo, Giudicelli era approdato alla conclusione che quella era la cosa più importante a cui si potes- se aspirare. Tale stato, nella sua forma più pura, corrisponde allo stato di coscienza più alto raggiungibile da un essere umano, e la stessa esistenza di tale stato rende necessario rivisitare quelle discipline che vedono l'uomo esclusivamente come somma delle proprie esperienze. In qualità di docente universitario, Giudicelli aveva cercato un metodo scientifico per avvicinare le persone a tale stato. A seguito della reciproca conoscenza, il conte Giudicelli forniva al dottor Paret le chiavi essenziali per creare una Terapeutica basata sullo stato oggettivo (le cui basi il dottor Paret insegna ora nei suoi corsi) e accettava addirittura dopo varie insistenze di condurre un approccio su queste materie (un'eccezionale ed unica registrazione). Nei fatti, tale metodica rappresenta un ponte diretto col più alto livello delle tecniche orientali quali lo Yoga, lo Zen e lo Dzogchen, e permette anche all'occidentale di capire esattamente cosa significano. Accanto al precedente, un altro maestro importante di tradizioni segrete del dottor Paret vive volutamente nell’anonimato in Piemonte: Virgilio T. gli ha trasmesso la conoscenza di un'antica metodologia di ipnosi e magnetismo personale di origine probabilmente premesmerica ed unica in quanto a potenza e rarità. Il dottor Paret è uno dei tre unici allievi al mondo di tale maestro ed è anche stato l'unico allievo del defunto professor Erminio di Pisa, autore di un famoso manuale di ipnomagnetismo pratico.