Come applicare il metodo La costruzione volontaria del destino di ciascuno e il perfezionamento delle nostre qualità si possono paragonare alla costruzione di un edificio. L’edificio presuppone i piani di un architetto il quale ha lungamente meditato sulle dimensioni, sull’importanza e sugli scopi dell’edifìcio da innalzare; ma la costruzione di questo edificio ha luogo piano per piano, senza che l’architetto debba rivolgere la sua attenzione sull’insieme, bastandogli concentrarla su ogni fase successiva del lavoro. Così a noi non occorre vivere in una perpetua tensione di spirito che somigli a un’idea fìssa, ma basta aver di mira in modo generale lo scopo della nostra attività. Cosa chiedere? I nostri allievi chiedono di tutto e con successo. L’importante è che l’atteggiamento sia mirato. In altre parole voi dovete operare con la perfetta convinzione che la qualità da acquistare vi è indispensabile ed è per voi un 270 L’ENERGIA SEGRETA DELLA MENTE AUTOMAGNETIZZAZIONE 271 dovere possederla; e convinti che con l’automagnetizzazione potrete facilmente conseguirla12. La ragione per la quale la gente non cambia è che pretende cose che solo «desidera», oppure che non ritiene possibili, e con questo già si blocca in partenza. Un altro errore è chiedere «cose» singole staccate dal contesto del proprio miglioramento globale. Se chiedete «cose» staccate potreste anche ottenerle, ma se non sarete in linea con le chiavi della prima parte potrebbe non essere quello che veramente può rendervi felici. Questa pratica era definita dagli antichi come evoluzione e perfezionamento. È profondamente educativa e morale e offre un mirabile aiuto al perfezionamento individuale e sociale. Per iniziare, occorre un esame di ciò che realmente ci necessita e dobbiamo ottenere; poiché non possiamo scindere l’uomo dall’universo, conviene collegare i motivi del fatto con tutta l’organizzazione individuale e cosmica. Non disperdetevi quindi nella ricerca di risultati disparati13. La via del perfezionamento fisico e morale è fatta di gradini: non affrettatevi a posare il piede sul secondo prima di trovarvi ben saldi sul primo. Esame di sé come punto di partenza Studiate voi stessi, i vostri bisogni, i vostri difetti, vedete quale vi rechi più danno e sia nello stesso tempo più facile da eliminare. Solo dopo questo esame, e dopo esservi bene impossessati della tecnica, iniziate la pratica nella via scelta, insistendo fino a quando il risultato divenga certo e durevole. Nessuno può conoscere il cammino da percorrere se non sa da che punto incominciare il suo viaggio. Se riusciamo a convincere noi stessi che il nostro corpo è la dimora dell’anima e che questa vi si trova tanto più a suo agio quanto più l’abitazione è sana e piacevole, ci rendiamo conto che molto ci resta da fare in questo campo, sia abolendo le abitudini nocive che ci rubano energia inutilmente, sia imponendone a noi stessi delle altre migliori e frutto di una scelta consapevole. Eccoci dunque disposti a confessare noi stessi. Cominciamo dal nostro fisico. Noi non siamo soltanto quel che Natura ci ha creato, ma ciò che siamo diventati per una serie di abitudini. La gola, l’intemperanza, gli abusi, gli strapazzi, una cattiva distribuzione tra l’attività e il riposo, sciupano anzitempo. La sedentarietà, le cattive abitudini alimentari, la trascuratezza sovente inaridiscono il corpo, lo imbruttiscono, lo indeboliscono. Ecco ora un quadro sinottico, un canovaccio sul quale ciascuno può riversare ciò che gli suggeriscono le sue necessità personali: l’esame del sé fisico e morale si bipartisce in una doppia analisi. Del passato (difetti e compulsioni da superare) e del futuro (qualità da sviluppare e mete da realizzare). Consigliamo caldamente il lettore di esercitarsi a riempire questo quadro trasportandone ogni sezione su un apposito foglio di carta e spingendo l’analisi il più avanti possibile. • Ognuno deve quindi essere l’artefice della propria formula di cambiamento, e ogni formula deve rivelarsi univoca, anche in casi identici. La condizione psicologica necessaria ad ogni formula è l’intensità dell’idea, intensità che è sopratutto un effetto dell’attenzione. L’idea che tende a realizzarsi è quella sulla quale l’attenzione si è particolarmente concentrata. Nel fenomeno si hanno dunque tre tempi: – Idea di una modificazione; – Lavoro di realizzazione, incosciente per il nostro Io attuale; – Comparsa della modificazione pensata. Schema Generale Spieghiamo ora dettagliatamente «come» ottenere il cambiamento. Per agevolare il principiante, facciamo precedere un brevissimo schema della tecnica. Tale schema sarà capito meglio dopo una prima prova e servirà all’allievo volonteroso che desideri avere chiara la visione complessiva del procedimento, prima d’iniziarne ogni singola parte. Esistono due maniere di operare: durante il giorno o la sera. Le più efficaci automagnetizzazioni avvengono la sera, prima di coricarsi, nelle condizioni più favorevoli d’isolamento e di silenzio. Ecco ora lo schema: •Fase leggera Entrate nel presente, fuori dal tempo del «divenire». Davanti a uno specchio oppure nel rilassamento, predeterminate il soggetto, esaminatelo e coloritelo pensando che volete, potete e decidete di raggiungerlo. • Fase profonda Create uno stato di calma. Create la formula e fateci scendere la luce. Bevete e assorbite la formula. Coricatevi e automagnetizzatevi. Addormentatevi e lasciate che la vostra mente si organizzi da sola. 272 L’ENERGIA SEGRETA DELLA MENTE AUTOMAGNETIZZAZIONE 273 Creazione dell’Idea Per creare dobbiamo partire da un’idea, cioè definire come sarà la nostra personalità al raggiungimento del nuovo modo di essere 14. Ovviamente vogliamo fare di più di quello che faremmo con la semplice mente abituale. È importante quindi creare una «accumulazione di tutti i pensieri già disponibili» per andare oltre ancora se necessario e stimolare i migliori risultati. Partendo da un’idea generica, noi quindi continueremo finché ci sembrerà di avere osservato la situazione sotto tutti i suoi aspetti. Eseguiremo un esame vero e proprio del soggetto. Questo è anche definibile come «plasmare l’idea pura», o disegnare la tela che verrà successivamente colorita. Esame preventivo Questa fase di esame comprende tre punti: • Esame dello stato attuale Definizione circostanziata del proprio vizio o difetto o debolezza, rafforzata dalla rimemorazione e dalla visione chiara del danno che tale stato ci procura15. • Esame dello stato futuro Definizione circostanziata della virtù o pregio che vorremmo acquistare, rafforzata dalla previsione dei vantaggi che tale stato ci può procurare. • Analisi di tutti i mezzi Valutare i mezzi che sono in nostro potere per abolire lo stato nocivo e conseguire lo stato desiderabile. Tale analisi dei mezzi è ciò che gli studi anatomici e pittorici sono per l’artista. A costui non basta avere davanti il soggetto o la tela su cui riprodurlo mediante i colori, ma gli occorre una somma di conoscenze che nel nostro caso raffiguriamo nell’esame del soggetto. Se infatti un inesperto si pone davanti lo stesso soggetto presentato al pittore, egli non vedrà affatto tutto ciò che l’occhio esercitato dell’artista vi scopre. L’artista invece vi scopre tanti particolari, perché ha una somma di cognizioni provenienti dall’abitudine di esaminare un soggetto pittorico sotto mille aspetti. Così dunque l’esame del soggetto serve per darci i mezzi per giungere alla sua integrazione. Questa analisi è fondamentale. Colorite il soggetto Del tutto diverso è invece il procedimento che dobbiamo seguire in questa successiva fase della nostra analisi del soggetto. Noi dobbiamo ora non più mettere a raffronto lo stato difettoso con lo stato che desideriamo; ma, dopo aver cancellato completamente dal nostro spirito lo stato difettoso, così come ci spoglieremmo di una veste sudicia, presentare unicamente dinanzi alla nostra mente, all’anima nostra, la qualità desiderata, non in forma statica, ma in forma dinamica; vale a dire, non come una fredda raffigurazione obbiettiva ma come qualche cosa di immedesimato con noi, ravvivando l’immagine colla previsione di tutto ciò che di bello, di buono, di piacevole porta con sé il possesso di tale qualità. Utilizzando tutti i sensi. Altro punto. Mediante un esercizio di ginnastica psichica che il nostro allievo non troverà difficile, noi dobbiamo progressivamente far passare questa visione dallo stato futuro allo stato presente, vale a dire – dopo aver cancellato la memoria dello stato difettoso – immaginarci già forniti fin d’ora delle qualità di cui vogliamo ornarci, considerare noi stessi come dei privilegiati possessori di tale ornamento. Ecco in tal modo il quadro colorito e compiuto. Notiamo che più che una frase 16, l’allievo arrivato a questo punto non avrà davanti a sé che la visione concreta, quasi diremmo un’allucinazione di se stesso, libero dal vizio dannoso del fumo, di se stesso che passa imperterrito davanti agli spacci di tabacco, di se stesso che non accetta la sigaretta offertagli dall’amico, di se stesso pieno della gioia di sentire finalmente la freschezza del proprio alito, di vedere tornato il colore sul proprio viso, di sentire il cuore battere regolarmente in petto ecc. Ecco la visione dinamica; diversa come si vede dalla visione statica. Quest’arte di creare scene con l’immaginazione, o ideoplastica17 nell’intento che esse si verifichino nella realtà, venne già considerata da Paracelso come una magia vera e propria. La maggior parte di noi – ripetiamolo ancora – desidera troppo poco o in guisa così debole che non ne risulta alcun sforzo cosciente. Siamo allora come calamite troppo deboli per attirare a noi ciò che vogliamo. Bisogna dunque imparare a calamitarci fortemente. A questo scopo il precedente lavoro con le immagini trova tutto il suo senso. 274 L’ENERGIA SEGRETA DELLA MENTE AUTOMAGNETIZZAZIONE 275 Fase preparatoria: decisione e coscienza di quello che si vuole Accesso alla presenza Ponetevi nel presente. Praticate magari un esercizio come quelli indicati nella prima parte di reintegrazione all’ora. Quando saremo in questo punto saldo, allora potremo creare. Affermazione Globale Dovete dirvi che il metodo funzionerà. Questo predispone la vostra mente. Che volete, potete e siete decise ad applicare la metodica per il vostro miglioramento individuale 18. Volete, potete, siete decisi a fare? Una simile domanda può sembrare assai strana. Affrettiamoci dunque a spiegarne l’importantissimosignificato. Ogni situazione della nostra vita è frutto di un particolare nostro rapportarci al tempo. Quella che chiamiamo «realizzazione nel presente» nasce da tre condizioni psichiche: – Sapere ciò che si vuole (volere); – La possibilità percepita di ciò che si vuole (potere); – La sincerità e la verità del volere nell’ora (decidere di fare). Sono gli elementi che condizionano il nostro «creare il tempo e le situazioni». Questi tre elementi sono alla base dei cosiddetti «metalli» o differenti tipi umani. Vi sono infatti persone che sono troppo nel «posso» e mai nel «faccio» e sono «sognatori», oppure persone che sono nel «voglio» ma non nel «faccio». È il nostro permanere in tali «nature fisse» che ci fa continuare a ottenere quello che abbiamo sempre ottenuto e ci impedisce di vivere esperienze diverse. Noi dobbiamo equilibrare questi tre elementi in quanto solo dal loro equilibrio consegue l’azione retta. Esaminiamo ciascuna condizione. • Sapere ciò che si vuole Spesso si crede di sapere ciò che si vuole, ma l’idea è invece troppo imprecisa, fluttuante. Alcuni, confondono anche il «volere» con il «desiderare». Non ci si può fissare su un’idea priva di corpo, il risultato è nullo. Pensiamo che volere per noi implica un’azione. Essere capaci di formulare una immagine chiara e netta di quello che si vuole dirige e orienta la mente, e tale immagine può essere riassunta con una formula. Dovremo perciò abituarci a formulare in una frase rappresentativa ciò che vogliamo volere. Nel nostro caso la formula è semplice: Voglio ottenere il tal risultato! • La possibilità di ciò che si vuole È inutile volere una cosa impossibile: il nostro noi stessi se ne accorgerebbe rifiutandosi di fare uno sforzo che saprebbe già essere inutile. In altre parole, il nostro inconscio tenderebbe a impedirci di sprecare inutilmente energia. Si vuole perché si può. Il vedere per esempio che un altro è stato capace, apre la mente alla possibilità e permette all’atto di volontà di manifestarsi. Un’altra chiave è pensare se già nel passato non abbiamo avuto tale possibilità. Dite quindi a voi stessi: «Sì, lo posso!» •La sincerità e la verità del volere Significa «decidere di fare».