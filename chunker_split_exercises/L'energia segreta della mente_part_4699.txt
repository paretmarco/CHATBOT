Senza una padronanza netta delle vostre ideazioni, ben presto vi accorgerete di esservi distratti. Non scoraggiatevi: il primo passo è proprio la consapevolezza della vostra distrazione, che riconduce il pensiero sul vostro primo soggetto. Potete anche scegliere oggetti fisici inconsueti: come un portacenere, una statuetta, qualcosa insomma a cui non siete ancora assuefatti. A questo oggetto colleghiamo mentalmente il soggetto delle nostre riflessioni. Se la mente si distrae, riportando automaticamente lo sguardo sull’oggetto, noi ce ne accorgiamo e riprendiamo la riflessione interrotta. Perseverate: riconducete una, due, venti volte la vostra coscienza sulla questione scelta e continuate per dieci minuti. Passate allora bruscamente al secondo soggetto e finalmente, dieci minuti dopo, al terzo. Maggiore sarà la difficoltà incontrate in questo lavoro e più vi converrà accanirvi per raggiungere lo scopo. • Esercizio 96: l’osservazione rapida Entrate in una stanza la cui vista non vi sia troppo familiare, esaminatene i parti268 L’ENERGIA SEGRETA DELLA MENTE AUTOMAGNETIZZAZIONE 269 colari concernenti le grandi linee: conformazione delle finestre, natura dell’impiantito e delle tappezzerie, colore e composizione dei mobili. Passate allora in un’altra stanza e annotate i particolari osservati nella prima, sforzandovi di ricordarli con il maggiore dettaglio possibile. Rientrerete poi nella stanza per il controllo della lista. Invece di una stanza si può osservare un quadro, una vetrina, un paesaggio ecc. La comprensione rapida (rapidità di veduta intellettuale) è una facoltà strettamente collegata alla memoria visuale, e consiste nel vedere e nel capire gli oggetti in un tempo minore di quello comunemente richiesto. • Esercizio 97: vari Quando camminate per strada, guardate da entrambi i lati, e non solo da un lato, come molti fanno. Quando pensate a una scena già vista, a un luogo non più presente, sforzatevi non solo di ricostruirli nelle linee, ma anche nel colore, nella piena luce ambientale, con la vividezza della realtà. La potenza evocatrice è alla portata di tutti, non costa nulla, può essere esercitata nei ritagli di tempo. Per acquisirla, concentratevi su un soggetto finché sarete in grado di rievocare ogni particolare di forma e di colore. • Esercizio 98: il disegno Da principio cominciate con un unico soggetto complesso, per esempio un quadro. In un primo tempo osservate ogni tratto del quadro, sforzandovi di riprodurlo poi a matita nelle sue linee essenziali. Si vedrà come, più di quel che sembri, la pretesa inabilità nel disegno nasconda l’inabilità della memoria. È sempre possibile infatti riprodurre un segno ben chiaro nella mente, una curva, una proporzione. La matita si arresta incerta là dove si arresta la memoria. Metodica di automagnetizzazione o autofascinazione Introduciamo ora una tecnica il cui fine è il perfezionamento individuale. È questo un antico esercizio estremamente potente che rischiava seriamente di perdersi nell’oblio del tempo11. È un esercizio di autofascinazione. Cosa è il fascino? Il serpente esercita il suo fascino sull’uccello, paralizzandone i movimenti e portandolo a una morte certa. Un fatto può, in determinate circostanze, esercitare il suo fascino su di noi. Ad esempio la lettura della cronaca di un suicidio può scatenare fenomeni di emulazione. Anche la vista di un abisso, di una cascata, può esercitare un fascino irresistibile su di noi. Come si vede, in tutti questi casi si tratta di un rapporto tra soggetto e oggetto. L’oggetto affascina; il soggetto resta suggestionato, affascinato. L’og- getto è il polo positivo che attrae a sé il polo negativo. La fascinazione è magnetismo: il soggetto finisce per polarizzarsi unicamente verso il magnetizzatore, abolendo in se stesso ogni coscienza del mondo esterno. Può per altro accadere che nello stesso soggetto si voglia produrre la polarizzazione fascinatoria, l’incontro tra il principio attivo (= I) e il principio passivo (= A) e quindi sviluppare la nostra forza creativa al fine di creare «enti». Se vogliamo ottenere lo stesso risultato su noi stessi, è indispensabile tanta forza di concentrazione quanta basta per polarizzarci verso l’idea da ricevere. Chiameremo quindi la seguente metodica: «automagnetizzazione». La direzione dell’attenzione Il primo passo, consiste nel sostituire all’anarchia dei propri pensieri uno sforzo direttivo di attenzione, contenente in sé il principio di centralizzazione (= 0). Per ciò bisogna imparare a rimanere il più possibile in uno stato di spirito calmo, raccolto, riflessivo: esaminare a sangue freddo ogni idea che si presenta, ogni impulso fisico o mentale, cercare di rendersi conto della sua importanza, dell’effetto che può produrre, della virtualità che può creare e di quello che può impedire. Quindi è importante studiare gli esercizi della prima parte, che aiutano sia ad accrescere la padronanza dei nervi, la concentrazione e l’attenzione, e in particolar modo quelli davanti allo specchio che vi forniranno di tali qualità. Come applicare il metodo La costruzione volontaria del destino di ciascuno e il perfezionamento delle nostre qualità si possono paragonare alla costruzione di un edificio. L’edificio presuppone i piani di un architetto il quale ha lungamente meditato sulle dimensioni, sull’importanza e sugli scopi dell’edifìcio da innalzare; ma la costruzione di questo edificio ha luogo piano per piano, senza che l’architetto debba rivolgere la sua attenzione sull’insieme, bastandogli concentrarla su ogni fase successiva del lavoro. Così a noi non occorre vivere in una perpetua tensione di spirito che somigli a un’idea fìssa, ma basta aver di mira in modo generale lo scopo della nostra attività. Cosa chiedere? I nostri allievi chiedono di tutto e con successo. L’importante è che l’atteggiamento sia mirato. In altre parole voi dovete operare con la perfetta convinzione che la qualità da acquistare vi è indispensabile ed è per voi un 270 L’ENERGIA SEGRETA DELLA MENTE AUTOMAGNETIZZAZIONE 271 dovere possederla; e convinti che con l’automagnetizzazione potrete facilmente conseguirla12. La ragione per la quale la gente non cambia è che pretende cose che solo «desidera», oppure che non ritiene possibili, e con questo già si blocca in partenza. Un altro errore è chiedere «cose» singole staccate dal contesto del proprio miglioramento globale. Se chiedete «cose» staccate potreste anche ottenerle, ma se non sarete in linea con le chiavi della prima parte potrebbe non essere quello che veramente può rendervi felici. Questa pratica era definita dagli antichi come evoluzione e perfezionamento. È profondamente educativa e morale e offre un mirabile aiuto al perfezionamento individuale e sociale. Per iniziare, occorre un esame di ciò che realmente ci necessita e dobbiamo ottenere; poiché non possiamo scindere l’uomo dall’universo, conviene collegare i motivi del fatto con tutta l’organizzazione individuale e cosmica. Non disperdetevi quindi nella ricerca di risultati disparati13. La via del perfezionamento fisico e morale è fatta di gradini: non affrettatevi a posare il piede sul secondo prima di trovarvi ben saldi sul primo. Esame di sé come punto di partenza Studiate voi stessi, i vostri bisogni, i vostri difetti, vedete quale vi rechi più danno e sia nello stesso tempo più facile da eliminare. Solo dopo questo esame, e dopo esservi bene impossessati della tecnica, iniziate la pratica nella via scelta, insistendo fino a quando il risultato divenga certo e durevole. Nessuno può conoscere il cammino da percorrere se non sa da che punto incominciare il suo viaggio. Se riusciamo a convincere noi stessi che il nostro corpo è la dimora dell’anima e che questa vi si trova tanto più a suo agio quanto più l’abitazione è sana e piacevole, ci rendiamo conto che molto ci resta da fare in questo campo, sia abolendo le abitudini nocive che ci rubano energia inutilmente, sia imponendone a noi stessi delle altre migliori e frutto di una scelta consapevole. Eccoci dunque disposti a confessare noi stessi. Cominciamo dal nostro fisico. Noi non siamo soltanto quel che Natura ci ha creato, ma ciò che siamo diventati per una serie di abitudini. La gola, l’intemperanza, gli abusi, gli strapazzi, una cattiva distribuzione tra l’attività e il riposo, sciupano anzitempo. La sedentarietà, le cattive abitudini alimentari, la trascuratezza sovente inaridiscono il corpo, lo imbruttiscono, lo indeboliscono. Ecco ora un quadro sinottico, un canovaccio sul quale ciascuno può riversare ciò che gli suggeriscono le sue necessità personali: l’esame del sé fisico e morale si bipartisce in una doppia analisi. Del passato (difetti e compulsioni da superare) e del futuro (qualità da sviluppare e mete da realizzare). Consigliamo caldamente il lettore di esercitarsi a riempire questo quadro trasportandone ogni sezione su un apposito foglio di carta e spingendo l’analisi il più avanti possibile. • Ognuno deve quindi essere l’artefice della propria formula di cambiamento, e ogni formula deve rivelarsi univoca, anche in casi identici. La condizione psicologica necessaria ad ogni formula è l’intensità dell’idea, intensità che è sopratutto un effetto dell’attenzione. L’idea che tende a realizzarsi è quella sulla quale l’attenzione si è particolarmente concentrata. Nel fenomeno si hanno dunque tre tempi: – Idea di una modificazione; – Lavoro di realizzazione, incosciente per il nostro Io attuale; – Comparsa della modificazione pensata. Schema Generale Spieghiamo ora dettagliatamente «come» ottenere il cambiamento. Per agevolare il principiante, facciamo precedere un brevissimo schema della tecnica. Tale schema sarà capito meglio dopo una prima prova e servirà all’allievo volonteroso che desideri avere chiara la visione complessiva del procedimento, prima d’iniziarne ogni singola parte. Esistono due maniere di operare: durante il giorno o la sera. Le più efficaci automagnetizzazioni avvengono la sera, prima di coricarsi, nelle condizioni più favorevoli d’isolamento e di silenzio. Ecco ora lo schema: •Fase leggera Entrate nel presente, fuori dal tempo del «divenire». Davanti a uno specchio oppure nel rilassamento, predeterminate il soggetto, esaminatelo e coloritelo pensando che volete, potete e decidete di raggiungerlo. • Fase profonda Create uno stato di calma. Create la formula e fateci scendere la luce. Bevete e assorbite la formula. Coricatevi e automagnetizzatevi. Addormentatevi e lasciate che la vostra mente si organizzi da sola. 272 L’ENERGIA SEGRETA DELLA MENTE AUTOMAGNETIZZAZIONE 273 Creazione dell’Idea Per creare dobbiamo partire da un’idea, cioè definire come sarà la nostra personalità al raggiungimento del nuovo modo di essere 14. Ovviamente vogliamo fare di più di quello che faremmo con la semplice mente abituale. È importante quindi creare una «accumulazione di tutti i pensieri già disponibili» per andare oltre ancora se necessario e stimolare i migliori risultati. Partendo da un’idea generica, noi quindi continueremo finché ci sembrerà di avere osservato la situazione sotto tutti i suoi aspetti. Eseguiremo un esame vero e proprio del soggetto. Questo è anche definibile come «plasmare l’idea pura», o disegnare la tela che verrà successivamente colorita. Esame preventivo Questa fase di esame comprende tre punti: • Esame dello stato attuale Definizione circostanziata del proprio vizio o difetto o debolezza, rafforzata dalla rimemorazione e dalla visione chiara del danno che tale stato ci procura15. • Esame dello stato futuro Definizione circostanziata della virtù o pregio che vorremmo acquistare, rafforzata dalla previsione dei vantaggi che tale stato ci può procurare. • Analisi di tutti i mezzi Valutare i mezzi che sono in nostro potere per abolire lo stato nocivo e conseguire lo stato desiderabile. Tale analisi dei mezzi è ciò che gli studi anatomici e pittorici sono per l’artista. A costui non basta avere davanti il soggetto o la tela su cui riprodurlo mediante i colori, ma gli occorre una somma di conoscenze che nel nostro caso raffiguriamo nell’esame del soggetto. Se infatti un inesperto si pone davanti lo stesso soggetto presentato al pittore, egli non vedrà affatto tutto ciò che l’occhio esercitato dell’artista vi scopre. L’artista invece vi scopre tanti particolari, perché ha una somma di cognizioni provenienti dall’abitudine di esaminare un soggetto pittorico sotto mille aspetti. Così dunque l’esame del soggetto serve per darci i mezzi per giungere alla sua integrazione. Questa analisi è fondamentale. Colorite il soggetto Del tutto diverso è invece il procedimento che dobbiamo seguire in questa successiva fase della nostra analisi del soggetto. Noi dobbiamo ora non più mettere a raffronto lo stato difettoso con lo stato che desideriamo; ma, dopo aver cancellato completamente dal nostro spirito lo stato difettoso, così come ci spoglieremmo di una veste sudicia, presentare unicamente dinanzi alla nostra mente, all’anima nostra, la qualità desiderata, non in forma statica, ma in forma dinamica; vale a dire, non come una fredda raffigurazione obbiettiva ma come qualche cosa di immedesimato con noi, ravvivando l’immagine colla previsione di tutto ciò che di bello, di buono, di piacevole porta con sé il possesso di tale qualità. Utilizzando tutti i sensi.