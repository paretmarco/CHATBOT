E’sintomatico allora che l’epoca attuale, meno legata alla realtà terriera, vada riscoprendo sempre più forme di sessualità libera. Non si tratta quindi di un decadimento di costumi, come qualcuno vuol far credere, bensì dell’emergere di pulsioni profonde inerenti all’uomo e che a lui sono sempre appartenute. Probabilmente è semplicemente l’inizio di un’era nuova caratterizzata da elementi diversi da quelle che la hanno preceduta nelle quali sentimenti, sessualità, possesso e proprietà apparivano parte di un’unica realtà cognitiva e culturale invece di essere termini esistenti ciascuno in una sfera diversa ed autonoma. 13. Il Condizionamento da Ipnosi Erotica linguistica Torniamo ora al mondo delle parole ed all’ipnosi linguistica. L'essere portati fino all'orgasmo grazie al semplice uso di parole è una esperienza bellissima da provare ed eccitante da dare. L'intensità dell'orgasmo vi sorprenderà e potrebbe anche scioccarvi. Una volta sperimentata in prima persona, vi chiederete: e ora? Come possiamo applicare queste nei rapporti sessuali comuni per impreziosire il nostro mondo erotico in modo che abbia anche senso? La creazione e l'intensificazione delle emozioni e delle sensazioni è tutto quello che possiamo realizzare, o ci sono altri aspetti in questo contesto che possono essere modificati a nostro vantaggio per mezzo dell'ipnosi? O anche, è possibile provare le stesse sensazioni con altri/e partner che non abbiamo esperienza di ipnosi erotica e che non siano interessati/e ad apprendere le tecniche? Chiaro che c'è di più. Un livello di base in cui l’ipnosi può rivelarsi assolutamente benefica è quello fisico. La rigidità del membro maschile, ad esempio, può essere teoricamente rinforzata, tutta la parte "meccanica" dell'atto può essere perfezionata in modo che entrambi i partners possano trarre giovamento da queste modifiche. È possibile estendere la durata di un rapporto anche a diverse ore o, in teoria, addirittura giorni (!) grazie ad un controllo ipnotico dell'eiaculazione nel maschio. È possibile, infatti, suggerire a quest'ultimo che si avvicinerà sempre di più all'orgasmo senza mai raggiungerlo, che la passione infiammerà i suoi sensi e spronerà i suoi muscoli fino all'infinito avvicinandosi sempre di più all'orgasmo, arrivandone all'orlo, ma raggiungendolo solo quando entrambi i partner lo vogliono. Questo è qualcosa che molti uomini e sicuramente quasi tutte le donne sognano e che gli uomini solitamente non sono in grado di fare perché non riescono consciamente a trattenere la loro eiaculazione oltrepassata una certa soglia. Beh, questa è una degli obiettivi fondamentali delle tecniche tantriche e, cosa ancora più importante per noi, qualcosa che si può raggiungere senza alcuna difficoltà per mezzo di suggestioni post ipnotiche. Il subconscio, infatti, può facilmente svolgere il compito di ritenere l'erezione maschile; in altre parole l'uomo non deve nemmeno pensare più consciamente a trattenere l'eiaculazione, il subconscio lo farà automaticamente per lui, mentre il conscio si potrà dedicare completamente all'eccitazione che prova ed all'avvicinamento sempre ulteriore a quella famosa soglia: ogni buon libro di sesso sottolinea che il momento più intensamente piacevole durante l'amplesso è il nanosecondo che precede l'eiaculazione. Pensate cosa significa poter estendere questo nanosecondo di orgasmo puro ad ore intere. Questo miglioramento può essere effettuato in tre maniere diverse: puoi estendere la durata del momento oggettivamente (misurandola col cronometro), puoi estendere la durata del momento soggettivamente, provocando una distorsione temporale soggettiva, quindi nella mente del soggetto, e puoi aumentare di intensità la sensazione fisica. Prospettiva interessante, o sbaglio, ragazzi? Le donne, da parte loro, possono nel frattempo avere orgasmi quando e quante volte vogliono, infatti le loro chiavi erotiche di accesso differiscono. Una maniera per amplificare il piacere nella donna è di migliorare qualitativamente le sensazioni che lei prova nei preliminari del rapporto vero e proprio, specialmente per mezzo di suggestioni che tendono ad intensificare le impressioni cenestetiche che derivano dall'accarezzare una qualsiasi parte del suo corpo, rendendola molto più suscettibile al tocco dell'amante, elettrizzandola sempre di più ad ogni, anche innocente, carezza. In questa maniera la lubrificazione potrà iniziare prima ed anche il momento dell’orgasmo essere anticipato. Tutte le suggestioni che sono proposte in ipnoterapia per superare la frigidezza, e che riaccenneremo più avanti in quest’opera che vuole essere il più possibile completa, possono, nel caso di sessualità già aperta, aiutare ad amplificare ulteriormente tale stato. La sincerità nelle emozioni è importante. E’ importante per la donna imparare la sincerità nelle sue espressioni erotiche, in quanto è tale sincerità che potrà potenziare l’orgasmo. Molte donne tendono infatti a simulare l’orgasmo pensando così di rendere contento il loro partner. Tuttavia il simulare implica il sovrapporre alla risposta primitiva e rettiliana del cervelletto una risposta generata a livello della corteccia cerebrale e non primitiva. La carica erotica degli altri rituali tipici dei preliminari, come quello di soffiare dentro l'orecchio, la sensazione e l'impatto emotivo del tocco della lingua sui seni e sulla clitoride così come molte altre cose (che analizzeremo parzialmente in seguito ove possibile) possono essere in egual misura modificate in modo da rendere più piacevole la vita erotica di coppia. Come ultima dritta vorremmo spiegarvi che si può scoprire un universo intero mentre vi perdete negli occhi del vostro amante e, mentre fate all'amore, potrete farvi creare le immagini dal vostro subconscio. 14. Ipnosi Non Verbale e Stimolazione Ipnotica Erotica Osservate gli altri animali: si leccano, mordono e stimolano durante il sesso. Oltre che con le parole, qualsiasi stato ipnotico può essere indotto in maniera non verbale col tocco e questo è un altro elemento essenziale dell’ipnosi erotica. Possiamo definirla “ipnosi non verbale erotica”. Essa corrisponde ad una profonda realtà umana. Le parole sono infatti solo una parte superficiale della comunicazione umana e l’ipnosi erotica deve accompagnarsi per il massimo d’efficacia ad una potente parte non verbale. Il tocco penetra oltre la barriera che divide le persone e crea uno stato di recettività. Anche se l'attenzione è apparentemente concentrata sulle parole dell'ipnotizzatore, l'ipnotizzato è sempre in comunicazione con l'ambiente esterno che lo circonda, rendendosi conto del comportamento verbale e non verbale del partner. Nell'ipnosi non verbale erotica noi utilizziamo quindi la CNV in più maniere: 1. per coinvolgere emotivamente il nostro partner 2. per creare una nuova realtà possibile 3. per dare delle suggestioni non-verbali Questi tre elementi sono legati l'uno all'altro: quando iniziamo, il nostro partner rimane coinvolto dai gesti che facciamo, e man mano che procediamo con l'induzione, comincia a costruire le sue particolari immaginazioni personali attorno a tutte le azioni che facciamo ed ad ogni toccamento che riceve. A questo proposito il tipo di stimolazioni è fondamentale. Infatti ognuno ha una sua struttura mentale e viene più coinvolto da certi gesti e toccamenti che da altri. Si può vedere in tali preferenze una continuazione del bambino, il quale era toccato in una certa maniera dai genitori (e quindi abbiamo in atto delle dinamiche regressive) sia toccamenti naturalmente graditi. Siate ovviamente attenti in ciò. Infatti ognuno manifesta un certo specifico atteggiamento non verbale suo proprio e pensa che sia il più naturale da esprimere, ma non è detto che il partner gradisca lo stesso tipo di stimolazione. In genere si distingue tra toccamenti più forti e toccamenti più delicati e per tipologia: aggressivi (ad esempio morsetti, oppure pressioni più intense), protettivi (ad esempio carezze), neutri e circolari. Entreremo più in dettaglio su questi argomenti in una prossima opera. Ognuno ha comunque un particolare significato ed ogni persona ha un particolare “mix” al quale reagisce più pienamente. Utilizzate in ciò anche l'arte del massaggio. Il massaggio è un potente strumento per dare e ricevere piacere ed un complemento fondamentale dell'ipnosi erotica. Infatti attraverso il massaggio possiamo sciogliere tensioni e blocchi che impediscono la ricezione dei nostri messaggi e l’abbandono alla voluttà ipnotica… Possiamo pensare che l’ipnosi non verbale erotica segue lo stesso modello della seduzione esposto precedentemente, e non a caso abbiamo inserito in quelle pagine il riferimento al massaggio. La donna ha nel clitoride, un organo il cui solo scopo è provare piacere. Infine osservate inoltre alcune semplici regole che sono valide per la maggioranza delle coppie: Uno: la donna dovrebbe raggiungere l'orgasmo prima dell'uomo. A questo fine pensate che i preliminari possono essere il miglior modo di parificare i tempi tra i partner. L’ipnosi erotica comincia molto prima dell’attuale penetrazione Due: deve decidere lei quando è tempo della penetrazione ed essere lei a guidare il pene. In questa maniera i tempi possono accordarsi pienamente e più facilmente 15. Pericoli Veri e Supposti ed Altro da Evitare Prima di continuare, dovete riflettere seriamente su quanto vi potete spingere in avanti senza rischiare la salute fisica e mentale di entrambi. a) Un pericolo potenziale: la perdita della persona amata in una coppia troppo fusionale La prima considerazione riguarda lo stato di innamoramento che unisce voi e la vostra anima gemella: bellissimo di per sé stessa, può essere qualcosa dal quale potrete trarre grandi benefici, visto che è ricompensato in pieno. Ma che cosa succede se la persona amata viene a mancare? Il problema è soprattutto notevole se la vostra coppia è di tipo fusionale. Definiamo coppia fusionale quello che altri chiamano “coppia chiusa” cioè non aperta all’esterno. Le due persone vivono solo tra loro e per loro. Tale tipo di coppia è sintetizzabile nell’espressione “due cuori e una capanna”, intendendo con ciò l’isolamenti dei partner dall’ambiente esterno. In questa coppia una persona è anche “possesso“ dell’altra. Tutto va bene finché entrambi sono presenti. Tutto cambia quando uno/a dei due se ne va (o in ogni caso non è più presente). Il trauma che ne risulta può essere intenso quanto lo è stata la relazione. E’ necessario che siano state fornite, per fronteggiare questa evenienza, suggestioni appropriate al momento giusto. Un'idea importante è quella di evitare di formulare suggestioni apposite per rafforzare ancora di più il rapporto di coppia, legando i due amanti ad un vincolo di proprietà reciproca ancora maggiore ("uniti fino alla morte", "non voglio vivere senza di te", e simili cose che dicono a volte gli innamorati): ricordatevi che nella migliore delle ipotesi (che vi auguro di cuore) e ovvero che la vostra relazione attuale duri per il resto della vostra vita, con ogni probabilità non morirete assieme, quindi sarebbe molto stupido non fornire controsuggestioni adeguate. All'estremo opposto non sempre è applicabile quanto suggerito da vari autori che nei loro seminari consigliano di considerare la perdita della persona amata come una specie di opportunità, quindi come un "evento positivo", perché permette alla persona rimasta sola di riacquistare più libertà e più "spazio". Quest’atteggiamento può essere valido quando la relazione precedente era limitativa, ma una relazione può anche essere espansiva. Non troviamo quindi facilmente fattibile tale ristrutturazione positiva nella perdita della persona amata in una relazione che era percepita piacevolmente, con o senza previo rinforzo ipnotico delle sensazioni d'amore, quindi il nostro consiglio non può essere che quello di considerare la perdita come tale, magari appoggiandosi su tecniche di presenza per aiutare quanto possibile il singolo individuo a superare quella sensazione di vuoto causata dalla perdita stessa. Più in particolare la perdita può infatti essere di due generi: abbandono o morte. Nel caso peggiore di morte, la memoria del(la) defunta/o va, secondo noi, rispettata, ed il uso ruolo avuto nella vita della persona rimasta in vita va onorato e mantenuto vivo nei suoi ricordi. Come appena detto, in realtà il livello superiore è capire che queste situazioni sono parte della vita. Solo lo sviluppo della persona verso gli stati di pienezza mentale e la crescita della consapevolezza può permettere di accettare la realtà come quello che è. La perdita fisica di maggiore rilevanza, nel caso di un condizionamento ipnotico effettuato a dovere, è la sensazione che accompagna quel movimento di respiro psichico, quel proiettare e ricevere la sensazione di amore dalla quale la coppia aveva tratto forza, conforto e calore negli anni passati della relazione. È stato un aiuto per superare la monotonia della routine giornaliera ed anche per affrontare meglio le avversità che improvvisamente, e spesso tragicamente, scompare; anche se la sua presenza era stata assunta come scontata la persona amata semplicemente non vi è più. Questa separazione è già un problema emotivo notevole senza rinforzo ipnotico, figuratevi con. Non pensate che perché non provate magari adesso queste sensazioni sarà facile per voi superare un distacco del genere addirittura dopo venti o più anni di vita assieme di amore ipnotico, a meno che non abbiate tenuto conto di ciò ed applicato le tecniche evolute che accenniamo in questo capitolo. Anche dopo un distacco dopo un breve periodo, la differenza tra questo tipo di relazione ed una normale potrebbe sembrare più o meno come volere cambiare canale senza telecomando, mangiare cibi crudi senza spezie o andare in giro a piedi nudi invece che in macchina: chiaro, è possibile viverne senza, ma non sarà più così facile e naturale. Nel peggiore dei casi (il partner muore), le chances di trovare qualcuno disposto ad accettare un tipo di relazione esattamente identica (invece di prendervi per pazzo/a e lasciarvi immediatamente) quando sarete arrivati alla terza età sono a dir poco scarse. Una prima maniera per coadiuvare il superamento della perdita non è certo quello di provocare sentimenti di rifiuto o addirittura di odio nei confronti di chi ci ha lasciato, bensì di suggerire che tutte le sensazioni e le emozioni considerate positive che abbiamo proiettato (e quindi in qualche modo "investito") così come tutto l'amore che era ancora dentro le persone scomparse e che noi eravamo abituati a ricevere, fluisca gentilmente ma senza interruzione nella persona rimasta in vita, in modo che il calore e la dolcezza della persona perduta continui a confortare la persona superstite per il resto della vita di quest'ultima. Potreste chiedervi allora, per quale motivo ritenere queste suggestioni solo per quando la coppia si divide (quale pure sia il motivo), perché non renderle effettive quando la coppia è ancora unita. Il problema è che la proiezione della sensazione d'amore implica un soggetto ed un oggetto, quindi nel caso della perdita del partner, le suggestioni che offriamo mirano solamente ad alleviare lo sconforto creato dal vuoto che si è venuto a formare. E poi chi dice che non dobbiate darvi tali suggestioni a vicenda mentre siete ancora una coppia? Vi servirà, comunque, un'altra persona che ve le dia, quindi è meglio che pensiate in anticipo al disagio che proverete quando l'altra persona non ci sarà più. Ad un livello più alto (e consigliato), è bene dare queste suggestioni per dare maggior libertà. Questo potrà permettere al vostro partner di non essere dipendente da voi o da qualcuno per fruire pienamente dell’ipnosi erotica. La formulazione è quasi identica alla precedente, ma il fattore tempo non è contemplato. Per poter dare queste suggestioni efficacemente e con sincerità, in modo da portare ad una potente crescita della relazione è utile approfondire su sé stessi la tecnica per la gelosia elencata precedentemente per poter dare suggestioni veramente altruistiche e non legate (anche a livello subconscio) ad idee di possesso ed esclusività. La relazione nasce infatti da una scelta, non dalle paure interiori. Queste sono anche di ostacolo alla crescita della stessa ed è importante lavorare a tutti i livelli per superarle. b) L'amore per alcuni è una droga L'amore ipnotico (o "cosmico" come è talvolta chiamato) ed il sesso magico ("Sex Magick" in inglese) sono stupendi, ma hanno un impatto notevole sul nostro essere cosciente e possono essere visti come una droga, in effetti una droga potentissima per alcuni degli aspetti ad essi connessi. Probabilmente non sarete in grado per mezzo dell'ipnosi applicata a questo campo di danneggiare (almeno direttamente) le vostre cellule cerebrali, lo spasso sarà magari anche gratis (se lo fate con il vostro partner di vita, quello giusto!) ma una cosa è certa: se non sia accompagna ad un cammino di crescita della persona, rischia di rendere psicologicamente dipendenti e questo significa in altre parole che cercherete di ripetere l'esperienza quando vi sarà possibile e per quante volte possibile. Se siete in una coppia a tendenza fusionale l’ipnosi erotica potrebbe amplificare la situazione chiudendovi ogni contatto con il mondo esterno. Bisogna capire che il meccanismo della società attuale è costruito per favorire la fusionalità della coppia, sulla base di credenze popolari senza spesso riscontro scientifico. Se una persona con questo grado di evoluzione si trova a praticare con sempre maggior successo l’ipnosi erotica, assieme alle tecniche di potenziamento della sessualità indicate nei capitoli successivi, e senza una chiara coscienza dello sviluppo che l’energia sessuale deve avere (vedi terza parte) rischia di dover aver bisogno di una forza interiore notevole anche per staccarsi temporaneamente dalla persona amata perché devono lavorare, far spesa o intraprendere altre attività quotidiane all'infuori della vita di coppia.