24 Origene di Alessandria (185 † 254), filosofo e teologo cristiano, scrisse il trattato dottrinale De principiis e l’apologia Contra Celsum. 25 Abbiamo estratto (modificandoli) alcuni di questi paragrafi da un trattatello degli anni ’30, Lineamenti di Edonistica. 26 Cfr Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003: nella filosofia indiana, come spiega il Mahabharatha, il praticante desidera la liberazione (moksa, mukti) dall’esistenza condizionata; allo stesso tempo però cerca di realizzare per se stesso la fruizione (bhoga, bhukti) che l’assoluto, cioè Shiva, conosce nella sua autentica natura. Ciò è possibile solo nel presente. Allora il bhoga del praticante prende la forma del piacere di cui egli fruisce. 27 Amedeo Armentano, Massime di Scienza Iniziatica, Edizioni Ignis, Ancona 1992, massima 69. 28 Larry Dossey, Spazio, Tempo e Medicina, Edizioni Mediterranee, Roma 2006. I tre princìpi vitali Le differenti corporeità umane e la «persona» Salire al di là dell’«Ego» e delle brame Tutti coloro che accedono al tempo «psichico» e «connesso» si rendono conto cosa significa conoscere una differente maniera di operare ed essere nell’universo. Possono incominciare ad agire sul corpo influenzandone le reazioni fisiologiche, e l’operare acquista un altro senso. Per ottenere questi alti risultati è necessaria però una coscienza della nostra connessione col tutto. E per questo, la nostra materia richiede un approccio differente dalla psicologia tradizionale. Il primo concetto che andiamo ora ad analizzare e sminuzzare è l’Ego e la sua natura. Chiamiamo Ego il nostro sé separato, la nostra identità egoica. Questo Ego è all’origine del tempo. L’uomo medio vive nell’illusione della separatezza1 nel tempo del divenire. La connessione è però un requisito della vita. Noi siamo parte dell’ambiente circostante e in continua comunicazione con esso. Il nostro stesso organismo si rinnova tramite lo scambio con l’ambiente, respirando. A un altro livello, l’uomo è un animale sociale e si verifica un continuo scambio tra noi e gli altri 2 . Le persone che si separano o che sono isolate dal gruppo spesso si ammalano. Quando siamo innamorati oppure quando lo scambio con gli altri è profondo, abbiamo la sensazione di percepire l’uno le emozioni dell’altro. Ma l’uomo medio percepisce solo sprazzi di tutto ciò, si chiude in se stesso e nelle sue credenze e abitudini fisse. Si fa condurre dai suoi automatismi, riduce la sua attenzione e permette solo a una frazione piccolissima degli sti- moli ricevuti di registrarsi nella coscienza. Dietro al mantenimento di queste meccanicità vi è il desiderio di «difendersi dal caos». Vogliamo avere un ruolo esatto, una maschera, perché altrimenti abbiamo paura di «non sapere chi siamo». È la mente allora che si «congela» in attitudini imparate in passato, e successivamente le utilizza per reagire alle situazioni attuali. Quest’Ego è quindi la maschera che ci condiziona e che indossiamo di fronte agli altri, il ruolo che rappresentiamo3 ed è uno strumento di sopravvivenza con il quale finiamo però con l’identificarci pensando di essere solo quello, e che abbiamo paura di abbandonare. Ma la realtà vera è un continuo cambiamento. Pensare di essere solo l’Ego significa negarsi le potenzialità dell’uomo globale. Bloccarsi significa sia rispondere con le soluzioni del passato a un presente che è invece sempre nuovo, sia non immaginare un futuro diverso da quello che conosciamo, perdere la profondità del presente e non poter accedere a quello che abbiamo chiamato kairòs, cioè il tempo espanso della manifestazione. Ma dietro l’Ego esiste uno sfondo che possiamo recuperare. Il nostro sfondo, quello che condensiamo, è sempre lo stesso, ed è la nostra coscienza. Essa non ha in se stessa né limiti né tempo4 . Essa è l’oro vero. L’uomo moderno ha però spesso troppa fretta per sviluppare se stesso e ricercare la propria vera identità, per capire che può crescere al suo interno ampliando la sua visione: preferisce sviluppare la carriera, gli affari, le ricchezze, 130 L’ENERGIA SEGRETA DELLA MENTE I TRE PRINCIPI VITALI 131 tutto ciò che abbandona morendo, o anche solo invecchiando, e solo allora si accorge di essere stato il trastullo di un’illusione. Il senso ultimo della vita si limita a una corsa incessante per ottenere qualcosa che non si raggiunge mai. L’uomo antico, l’uomo nel senso umanistico della parola, badava meno alla materia e molto di più allo spirito. Egli era consapevole che nulla vale se non viene considerato sotto il profilo spirituale. Le più alte creazioni del genio lasciano indifferente chi non possiede la facoltà di comprenderle, cioè di «prenderle entro di sé», di arricchirsene. Vi sono momenti nei quali siamo sdraiati su un prato e, contemplando il cielo, lasciamo vagare i nostri pensieri dietro la scia d’una nuvola bianca nell’azzurro infinito. Ma per provare questo dobbiamo dimenticare il nostro Io prevaricatore e comunicare con l’universo. Un’elevazione che pochi spiriti eletti sono in grado di raggiungere, e che questo libro vuole insegnarvi a conquistare. Il tempo che manca La nostra epoca è l’epoca dell’urgenza. A volte ci sembra di soffocare perché il tempo non basta mai. Il tempo ci manca perché ci poniamo di fronte a lui in una certa maniera. Il tempo abituale è dato dalle attività che lo occupano, ma siamo noi stessi, ovvero la nostra mente, che definiamo e fissiamo cosa fare in un determinato «intervallo». È questo il simbolismo del serpente che si morde la coda. La parola mente del resto contiene in sé già l’idea di «limitare»: proviene infatti dalla radice indoeuropea «ma» che significa «misurare». Se non prendiamo coscienza che siamo qualcosa di più dei nostri meccanismi mentali, non ne verremo mai a capo e continueremo a girare in tondo. Per uscire dalla dicotomia è necessario rendersi conto che esiste un livello superiore che, come già sosteneva il greco Archita, implica una congiunzione e un superamento di princìpi. Dobbiamo accedere alla parte di noi stessi che potremmo definire «coscienza» o «consapevolezza», e che è quella che viene prima dei nostri processi mentali. Più aumentiamo la coscienza e l’ora, più il tempo abituale è allora trasceso. Accadono anche avvenimenti che sembrano «fuori dal tempo». Cioè appaiono sempre più «coincidenze» o «sincronicità» che sono un inizio di superamento del principio di causa-effetto. Per molti queste non sono comprensibili, perché apparentemente non rispondono alla logica, oppure cercano di darsene ragione con il calcolo delle probabilità. Ma ricercatori avveduti li hanno osservati, come ad esempio lo psicanalista svizzero Carl Gustav Jung, che aveva scritto un trattato sulle «sincronicità»5 . L’origine di queste ri- siede infatti nel cambiamento del «senso» che diamo alla nostra vita: sviluppandosi, essa diventa meno orizzontale, più verticale e aperta alla manifestazione globale del creato. In quel momento incominciamo ad accedere a un nuovo livello. La spaccatura tra osservante e osservato, e il tempo Veniamo ora a un secondo concetto che è fondamentale per la nostra materia e troviamo poco riflessa nell’attuale psicologia. L’uomo medio pensa che la realtà che vede sia fuori di lui, ma il fisiologo ci dice invece che ogni cosa che vediamo è ricreata all’interno del cervello sulla base dei dati raccolti dagli organi di senso e delle nostre reazioni interne. Quello che pensiamo di vedere non è la realtà stessa, bensì il frutto dei meccanismi cerebrali interiori di pensiero. Questi operano una selezione inconscia e subconscia di «elementi significativi», per cui quello che arriva alla coscienza è solo una «rappresentazione interna filtrata» del nostro mondo. Il concetto allora è che l’origine della nostra realtà risiede in noi stessi. Quello che succede, in pratica, è che mentre pensiamo semplicemente di «osservare» la realtà, la «definiamo» in unità che presupponiamo staccate. E per fare ciò creiamo una distinzione tra «osservatore» e «osservato». Le diverse strutturazioni di tale coppia ci portano a vedere il tempo in un dato modo. Ogni tempo rappresenta solo una scelta tra totalità dei «tempi possibili», che a sua volta esiste nel «tempo assoluto». Ma per un bambino, ad esempio, il domani è «molto più lontano» che per l’adulto. In altre parole, da una parte abbiamo la «potenzialità» e dall’altra la «definizione», il manifestarsi di un particolare vita-tempo possibile. Questo cambia a seconda delle persone in quanto è dato dalla maniera in cui ci rapportiamo alle cose. Ogni percezione della durata breve o lunga del tempo, della sua assenza, o qualsiasi sua modificazione è quindi una creazione. James Gleick6 sostiene che il sistema nervoso umano è impostato in modo da «creare ordine in un universo caotico». Siamo letteralmente immersi in un «minestrone quantico» di atomi e molecole in continuo cambiamento e trasformazione. I colori che vediamo sono prodotti del nostro sistema nervoso. Il fatto che gli oggetti ci appaiano solidi è solo frutto della nostra percezione. In pratica ciascuno di noi si sintonizza su certe frequenze che, opportunamente trasformate dalla percezione singola di ogni individuo, assumono la forma di una visione della realtà. L’impressione che esistano «cose separate» nel mondo è per i fisici un’illusione della nostra mente. Il concetto di «parte» 132 L’ENERGIA SEGRETA DELLA MENTE I TRE PRINCIPI VITALI 133 è una contrazione operata dalla mente per fini esclusivamente pratici, ma non è una realtà. L’unica cosa che esiste infatti, è il tutto. Afferma David Bohm: L’intero universo (con tutte le sue particelle, incluse quelle che costituiscono gli esseri umani, i loro laboratori, i loro strumenti d’osservazione ecc…) deve essere inteso come un unico tutto indiviso, nel quale l’analisi di parti esistenti separatamente e indipendentemente non ha fondamentale ragione di essere 7 . Ora, secondo la meccanica quantistica, è proprio l’inesistenza di elementi «separati» che consente una definizione delle cause che stanno dietro alla manifestazione di un qualsiasi fenomeno. In un universo quantico ognuno di noi è creatore della realtà, in quanto sceglie, consciamente o inconsciamente, dove puntare il proprio focus e, di conseguenza, il tipo di esperienza che sta vivendo. Non solo, ogni osservazione modifica la realtà stessa osservata. A qualcuno può sembrare impossibile che anche la coscienza e l’osservazione possano produrre degli effetti sulla determinazione di una realtà che sembra fisica e addirittura sul tempo, ma tutti gli studi della fisica moderna vanno in questa direzione e convalidano questa osservazione 8 . Ma, se la concretezza del mondo non è altro che una realtà secondaria e ciò che esiste non è altro che un turbine olografico di frequenze, e se persino il cervello è solo un ologramma che seleziona alcune di queste frequenze trasformandole in percezioni sensoriali, cosa resta della realtà oggettiva? L’unica cosa che sappiamo è che esiste una coscienza (o spirito) dentro di noi. È a questa che vogliamo condurvi. Notiamo che il lavoro della coscienza nella percezione non è mai riducibile a quello di una macchina, in quanto quest’ultima, quale oggetto materiale, è incapace di osservarsi da sola. Una macchina può solo registrare e non si proietta all’esterno nel tentativo di dare un senso e un ordine a quello che vede. • Lo specchio Utilizziamo un altro modo per comprendere ciò. Mettiamoci davanti a uno specchio. Guardiamoci. Ciò che osserviamo dipende da noi, perché se ci muoviamo vediamo una persona che si muove, se ci giriamo o ce ne andiamo non ci vedremo più e non ci sarà più nessuno nello specchio. Se cambiamo l’angolazione di osservazione vediamo più o meno spazio. Quella che osserviamo è sì una realtà, ma coincidente sempre noi. Così è anche la vita e la realtà che viviamo. È il nostro specchio. E prima dello specchio, c’è qualcuno che osserva e crea questa realtà. Vi è la nostra coscienza o consapevolezza che è il «fuoco» alla base del tutto. La «Medicina di Primo Grado» Questo libro è il punto di partenza per un cambiamento che attraverso l’allenamento o una guida può insegnarvi a trascendere le limitazioni della percezione che prima che esteriori sono essenzialmente interiori.