Le energie mescolate dello stato «posteriore al cielo» (hou tian) si ricollegano a un un tipo di energie primordiali chiamate «an- teriori al cielo» (xian tian). Si crea un corpo formato esclusivamente di energia yang. Nella tetractis tale fase corrisponde al salire verso il punto più alto attraversando il «settenario superiore» (andando verso l’oro e il sole, in Dante è il salire oltre i sette cieli). Quinta fase: dal vuoto al «Tao» Corrisponde al punto più alto della tetractis. Reintegrazione e tempo totale Più sviluppiamo la reintegrazione più ci avviciniamo alla percezione del tempo totale. Ogni divisione limita infatti la nostra percezione del tempo. Ad esempio la divisione tra «percezioni esterne» e «percezioni interne» elimina la coscienza di una parte del vissuto. E crea un tempo «assorbito»; in altre parole la nostra esperienza soggettiva del tempo appare inferiore a quella reale. Notiamo che alcune moderne neuroscienze parlano di uptime o grande acuità sensoriale. Il concetto che qui presentiamo va molto oltre, integrando tutte le componenti umane e mantenendo completa presenza in tutte le dimensioni sensoriali. Scopriamo la differenza analizzando la definizione nella PNL: L’uptime è la condizione in cui tutti i nostri canali esterni sono completamente aperti e operativi, consentendoci di rispondere con facilità e immediatezza a ogni appropriato segnale esterno8 . Dimensione in cui ci troviamo totalmente nell’esperienza sensoriale. Non siamo consapevoli di alcuna esperienza interna9 . È, come si vede, una definizione negativa. Il fine della reintegrazione alla totalità è invece positivo: risvegliarsi, essere coscienti integralmente sia dell’esterno che dell’interno. Il paradigma è quello quantistico basato sulla totalità. La strada indicata qui è di consapevolezza totale, ivi comprendendovi anche i nostri stati interni, le nostre immaginazioni di cui possiamo essere coscienti. Nulla viene scartato, tutto viene «lavorato». A questo punto raggiungiamo una nuova dimensione, in cui il tutto è più della somma delle parti. 80 L’ENERGIA SEGRETA DELLA MENTE LA REINTEGRAZIONE 81 Fisiologia del tempo assoluto Raggiungere la totalità e l’unificazione è quindi il segreto per il «tempo assoluto» e per la «totalità dell’uomo» e per poter così «cogliere i frutti dell’albero della vita». Diamone ora anche una possibile spiegazione fisiologica: nel nostro cervello vi sono varie strutture: • Il cervelletto, cioè la zona della testa responsabile degli stimoli primari. • Il mesencefalo responsabile dell’aspetto emozionale dell’uomo. • I due emisferi (destro e sinistro) responsabili l’uno per una serie di attività di adattamento alla realtà percepita in base a una serie di meccanismi precostituiti di scelta (pensiero logico) e l’altro per la gestione delle nuove situazioni (creativitàpensiero non razionale), e che intervengono in connessione con il mesencefalo anche nella gestione della vita di relazione. • Il complesso della ghiandola pineale e dell’ipofisi in posizione centrale rispetto ai due emisferi. Per quello che si osserva, la percezione del tempo è tipica del meccanismo operativo dei due emisferi, dove il pensiero logico tende a creare un tempo fisso basato sulle cose, mentre l’attività dell’emisfero opposto assieme a quella del mesencefalo tende a creare un tempo «assorbito» e coinvolto da quello che succede (assorbimento «passivo» del tempo emozionale e passionale). Il «tempo assoluto» si situa fuori dal mutuo intersecarsi dei due emisferi: non è infatti solo un lasciare andare la logicità, ma è anche l’entrare in una nuova dimensione che va oltre e che sembra coinvolgere, tra l’altro, due ghiandole (epifisi e ipofisi) situate nella zona mediana della testa. Nello yoga, ad esempio, particolare attenzione è rivolta allo sviluppo del «chakra della corona», e nelle tecniche di alchimia interna cinese varie tecniche portano la persona a concentrare la propria attenzione su di un luogo analogo «dietro di sé». Gli antichi Egizi erano coscienti di ciò e ponevano particolare attenzione alla parte della «corona» nelle loro rappresentazioni umane. I templi egizi ricalcavano (secondo Schwaller de Lubicz 10) il corpo di Osiride disteso con la parte più sacra in corrispondenza della testa (il fondo estremo del tempio). Del resto anche nelle cattedrali cristiane (in forma di croce e quindi anche qui simboleggianti l’uomo-Cristo) la parte più sacra e unificante è dietro l’officiante (o davanti nel vecchio rito, ma comunque sempre nella stessa posi- zione), nel luogo dove spesso si trova la cosiddetta «pala di altare» che contiene gli elementi più significativi. Le rappresentazioni della Grazia, del resto, simboleggiano questa che scende dall’alto, nella zona del chakra della corona. Possiamo quindi vedere che vi è una tradizione ininterrotta e uguale tra varie culture anche molto distanti, che attribuisce estrema importanza a questo punto fisiologico, trasmettendo una «intuizione» della sua rilevanza. Questa zona è infatti «unificante», anche se fuori dalla coscienza attiva e produttiva abituale 11. La reintegrazione dell’uomo mira a mantenere tale connessione superiore e allo stesso tempo le funzioni personali per operare efficacemente nel mondo. Notiamo che, affinché la connessione sia efficace, è indispensabile creare «armonia» di base. Altrimenti non si tratterà di connessione, bensì di prevaricazione di una parte della mente inferiore su questo centro unificatore. Notiamo che il fattore discriminante è il tempo. Quando vi è armonia una parte della coscienza può essere nel «tempo assoluto» e in connessione, mentre un’altra parte può operare nel mondo. L’uomo raggiunge allora il più alto stato di coscienza a lui concesso. Scoprire l’elisir di giovinezza e di energia La strada della reintegrazione qui descritta preserva la salute. È la medicina naturale per eccellenza. Tutti desideriamo restare o ridiventare giovani e conservare la nostra giovinezza. Osserviamo gli animali. L’animale anziano si mischia alle generazioni più giovani. Dall’esterno è spesso difficile determinare l’età. Ovunque volgiamo lo sguardo, vediamo che la Natura ha un’eterna giovinezza, che crea e ricrea, forma e abbellisce. La Natura non invecchia mai, mentre l’uomo, che dovrebbe rappresentare l’essere più evoluto, si lamenta delle sue difficoltà e delle sue malattie, e non è in grado di manifestare la propria perfezione 12. Quello che si semina si raccoglie. Dobbiamo quindi in primis rigenerare l’infanzia nel nostro organismo, superare certi ostacoli che possiamo trovare sul cammino e ristabilire le migliori condizioni nel nostro corpo. L’elisir di vita di cui tanto parlavano gli alchimisti non è un composto: è un processo di energie emanative, dirette dalla potenza dello spirito e trasmesse alle varie parti del corpo grazie al nostro impegno. Per sviluppare questo elisir di salute e giovinezza sono necessari vari passi. Il primo passo è una «separazione»: dobbiamo incominciare a distaccarsi dal tempo fisico programmato e incominciare a percepire il «tempo connesso» fisiologico, cioè il nostro essere di base. Il tempo fisico è infatti una finzione che 82 L’ENERGIA SEGRETA DELLA MENTE LA REINTEGRAZIONE 83 non è «umana». Il vero tempo cui è soggetta la vita dell’uomo dipende infatti dai ritmi suoi interiori (cuore, digestione, battiti cardiaci). E il tempo soggettivo varia con questi, ad esempio l’aumento di temperatura, aumentando il metabolismo, produce anche una percezione di tempo più lungo. Il nostro funzionamento ritmico viene inoltre perturbato dalle abitudini di vita che si scontrano coi ritmi naturali, pensieri ed emozioni negative, in altre parole dai nostri «programmi» mentali che ci portano in un tempo che non è il nostro e che ci disequilibra. Il secondo passo è a questo punto creare l’armonia coordinando questi centri: nel corpo esistono vari ritmi del tempo coordinati a livello inconscio e centri che si occupano di tale regolazione. Il tempo parte già a livello di DNA. Tutte le cellule sono soggette al tempo. È come se esistesse una coscienza generale del tempo. Vi sono però aree più specificatamente atte ad armonizzare tali percezioni, nella fattispecie i centri talamici e dell’ipotalamo-ipofisi. La regione dell’ipotalamo è considerata anche come il centro del sistema neurovegetativo. Vi sono poi ulteriori elementi che contribuiscono al funzionamento dell’uomo. Tutti questi meccanismi che si svolgono a nostra insaputa concorrono all’armonia del nostro corpo e del nostro benessere. Se non vi è armonia, da lì inizia il disequilibrio. Per la reintegrazione dei nostri elementi vitali è necessario un lavoro anche fisico ed energetico. Di queste energie i polmoni sono elemento motrice, gli organi genitali il volante e il sangue l’agente della volontà. Questa è la vera base dell’elisir di giovinezza. E il passo finale è, mantenendo l’armonia, riconnetterci al tempo e alla vita quotidiana, ma con maggiore calma e coscienza dei nostri ritmi, riportandoci al centro dell’universo. Più il nostro animo vive in armonia, più il corpo può allora durare secondo il suo tempo naturale: l’immagine dell’uomo in forma di Y13 nella totalità in piedi sul lapis niger 14 può anche essere interpretata come «simbolo fisico» che porta l’attenzione sull’«elevazione» e la riunificazione dell’uomo. Le «stelle» entrano a far parte del tutto (il cerchio). 1 Lo schema che segue è molto antico. Storicamente è riportato da Robert Ambelain in Alchimie spirituelle, Bussiere, Paris 2000, che dice di averlo confrontato con un discepolo di Fulcanelli e di averlo ricevuto direttamente dagli originali «Frères de la Rose Croix d’Orient» che si rifanno a una filiazione molto antica. Poiché tale organizzazione esiste ancora ne abbiamo chiesto conferma all’attuale reggente che ce lo ha confermato. Al di là di ogni origine è indubbio che lo schema è estremamente valido ed è probabile che ci porti il senso originario della tetractis pitagorica. 2 Questa pratica occidentale di coscienza ha corrispondenza con l’ayurveda indiano: l’elemento terra corrisponde a quello che è solido nel corpo, l’acqua corrisponde ai fluidi corporei, il fuoco al calore del corpo e l’etere agli orifizi corporei (Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003, p. 227). 3 La chiave per tale stato è specificato all’interno del libro Mesmerismus. 4 Su http://museohermetico.splinder.com/tag/filosofia+alchemica. 5 A questo proposito un gruppo che opera su questa via combinandolo con la via occidentale è attivo presso Emile Massone a Nizza. 6 Diffusa ultimamente molto da Mantal Chia. Di notevole interesse a questo proposito il libro di Monica Esposito, L’alchimia del soffio. La pratica della visione interiore nell'alchimia taoista, Astrolabio Ubaldini, Roma 1997. 7 Il dan tian letteralmente significa campo (tian) di cinabro (dan) ed è, nella fisiologia della medicina tradizionale cinese, il luogo nel corpo dove il chi viene conservato, accumulato e dal quale poi si irradia nei diversi meridiani del corpo. Si collega all'alchimia interiore del taoismo e alle tecniche meditative interne di origine cinese. 8 Leslie Cameron Bandler, Richard Bandler, Judith DeLozier, Robert B. Dilts, John Grinder, Programmazione Neurolinguistica, Astrolabio Ubaldini, Roma 1982. 9 Richard Bandler, John Grinder, La metamorfosi terapeutica. Princìpi di programmazione neurolinguistica, Astrolabio Ubaldini, Roma 1980. 10 René Adolphe Schwaller De Lubicz, La Teocrazia faraonica e la Scienza sacra dei faraoni, Edizioni Mediterranee, Roma 1994. 11 Come sostiene Eugéne Gley (1857 † 1930), grande fisiologo francese e pioniere della moderna endocrinologia (citato dal De Lubicz), in un esperimento condotto di decerebrazione di un cane eliminando gli emisferi cerebrali: «quello che si elimina (eliminando gli emisferi) sono gli organi della memoria, dell’associazione di percezioni e idee, di riflessione e sensazione e rappresentazione. In pratica gli organi delle intelligenze umane. In pratica la rimozione di questa parte della mente lascia vivi, ma senza giudizio personale. La persona opera solo come intermediario dell’impulso astratto fuori dalla Natura e la sua esecuzione senza scelta. La reintegrazione mira a mantenere tale connessione superiore e allo stesso tempo le funzioni personali 84 L’ENERGIA SEGRETA DELLA MENTE LA REINTEGRAZIONE 85 per operare efficacemente nel mondo. La persona diventa allora re nei due mondi». Cfr. il rebis. 12 Varie parti di queste due pagine sono adattamenti da Dr. Hanish, Diagnostic Personnel, Éditions Mazdéennes, Paris 1934. 13 La Y è anche un antico sigillo pitagorico. Scrive Renato Palmieri (La chiave astronomica della fondazione di Neapolis, su «Corriere Partenopeo», XII, 3, 31 Marzo 1990): «Nel Secretum di Petrarca si legge, secondo la grafia latina del tempo: "Litere velut pithagoree, quam audivi et legi, non inanem esse doctrinam (reperio)”. Traducibile come: “trovo che la dottrina della lettera cosiddetta pitagorica, che ho udito esporre e ho letto, non è vana”.