In coda a questa parte riporteremo una antica metodica connessa a questo concetto dove l’uomo quintessenziato può avere una metodica utile per sviluppare se stesso; – La potenza o ricchezza (intesa come ricchezza dell’animo); – La polvere di proiezione: cioè una sostanza e la capacità di trasmettere ad altri lo stesso «oro»; – La luce inestinguibile che allude chiaramente al «vedere la luce» e a connettere il principio con la fine, cioè lo stato assoluto di trascendenza dal tempo; – La capacità taumaturgica (cioè di guarire gli altri). Notiamo che Franz Anton Mesmer afferma chiaramente di aver estratto la sua metodologia da precedenti tecniche di tipo alchemico. Tale capacità taumaturgica infatti è molto affine a quello che successivamente è stato storicamente appellato come «magnetismo» ed è implicita nell’uomo una volta giunti alla perfezione dell’opera, secondo la massima alchemica VITRIOLUM che significa Visita Interiora Terrae Rectificando Invenies Occulta Lapidem Unicam Medicinam (visita l’interno della terra e troverai la lapide occulta, unica medicina). Abbiamo verificato in prima persona la potenza di tutto questo. Infatti gli esercizi permettono di sviluppare una vitalità anche trasmissibile e creano effetti che non sono solamente locali. Per nostra personale esperienza, tale capacità che tutti possiedono innata si raffina man mano che si procede nel cammino. Primi esercizi iniziatici fisiologici per la vivificazione del simbolo Ci siamo espressi in simboli. Ma il simbolo, per avere azione e diventare forza trasformante, deve essere «conosciuto». Tale «conoscenza» equivale alla sua vivificazione. Traendoli da varie tradizioni, molte anche segrete, abbiamo quindi individuato specifici esercizi fisici che ci aiutano a prendere coscienza e quindi a vivificare ognuno dei simboli base. Molti di questi esercizi fanno anche parte di antiche tecniche iniziatiche. Questa opera descrive chiaramente i correlati fisiologici dei vari simboli: e le risposte che offre avviano il praticante alla comprensione di parte del significato del simbolo, «attivandolo» in lui. Non si tratta di una comprensione logica, quindi, bensì di una comprensione interiore, che non necessita di parole. 1 Questo brano è adattato da Pietro Negri, Conoscenza del Simbolo, tratto da Introduzione alla Magia, a cura del Gruppo di Ur, I, Edizioni Mediterranee, Roma 1992. 2 In greco la voce sumbolÆ designa l'atto del congiungere, amalgamare insieme. 3 Titus Burckhardt, Cosmologia Perennis, in Scienza moderna e saggezza tradizionale (trad. it. di Angela Terzani Staude), Borla, Torino 1968. 4 Cfr. René Adolphe Schwaller de Lubicz, The temple of Man, Inner Traditions International, Rochester (VT) 1998, p. 80. 5 È fondamentale «far proprio» il simbolo. Non basta capirlo o dargli una definizione fissa, anzi facendo così ne riduce la potenza. È interessante notare come la potenza del simbolo possa forse essere spiegata secondo i paradigmi della cosiddetta «programmazione quantistica» (Quantum Programming), una disciplina recentissima che studia la possibilità della realizzazione di un nuovo computer avente funzionamento quantico. Questi computer operano su una globalità di probabilità. Il simbolo è anche una globalità di significati che opera sulla globalità della vita. Una caratteristica dei nuovi computer quantici (dei quali finora sono stati realizzati solo dei prototipi e che rappresentano la nuova frontiera della ricerca) è appunto l'operare su più livelli simultanei, in quanto tutte le possibilità durante il calcolo sono contemporaneamente presenti e vengono determinate solo al momento della soluzione. Per fare un esempio facilmente comprensibile, è come se operassimo su una matrice matematica (un insieme di numeri). Le operazioni sulla matrice matematica sono effettuate su tutti i numeri contemporaneamente, e solo al momento della soluzione scatta l’opzione che interessa. Per operare su tali elementi probabilistici si agisce sulla base di un «pattern di interferenza», che potremmo anche paragonare figurativamente a un prisma, che ridirige la luce indipendentemente dalla posizione del singolo fotone. E in questo breve sunto è evidente la similitudine con l'effetto di un simbolo nella nostra vita. Di fatto ogni elemento della nostra esistenza non ha significato in sé. Acquista significato solo nel momento in cui decidiamo di attribuirgliene uno. Fino a quel momento ogni elemento può disporre di una serie molto alta (potenzialmente infinita) di possibili significati. Durante il flusso della vita tutte le possibilità sono quindi presenti contemporaneamente. Abbiamo quello che viene chiamato un pattern di probabilità, rappresentabile come una funzione d'onda composta da simboli indefiniti, con molteplici significati a ogni livello della nostra vita. Per fare un esempio concreto, il bianco e il nero possono significare il giorno e la notte, gli opposti, l'inizio e la fine e altro ancora. Un aspetto molto interessante del simbolo è quindi la sua pervasività, che significa anche contemporaneità di significato a tutti i livelli. Essendo la funzione d'onda della realtà che ci circonda non determinata esattamente ma fluttuante fra una serie di livelli, il simbolo interferisce quindi con tale funzione d'onda a tutti i livelli contemporaneamente. A livello di percezione fa sì che il significato finale prenda una direzione precisa, mentre a livello d'azione funge da strumento di controllo delle azioni. Se poi applichiamo il simbolo a noi stessi, creiamo quella che in programmazione quantistica è chiamata una «funzione ricorsiva», amplificando progressivamente il risultato. 6 Secondo Dante (Conv., XI, 1) esistono quattro modi di interpretare: il senso letterale, il senso allegorico (il quale, dice Dante, è «una verità ascosa sotto bella menzogna»), il senso morale, e quello anagogico. In altre parole, ogni simbolo ha una interpretazione fisica, una mentale e infine una anagogica o spirituale. Anagogico viene definito il senso riposto di una scrittura la quale, anche nel suo senso letterale, tratta argomenti di ordine spirituale; e va nettamente distinto dal senso allegorico e da quello morale che, almeno dal punto di vista spirituale, rivestono un’importanza di gran lunga secondaria. Sia detto per inciso: l’interpretazione anagogi60 L’ENERGIA SEGRETA DELLA MENTE I SIMBOLI 61 ca della «Commedia» è ancora da farsi. Metaforicamente, riferita agli argomenti spirituali, l’anagogia indica quindi l’elevazione spirituale, il levarsi in alto da terra; e, nel simbolismo dei «naviganti», indica il salpare da quella «terra» a cui gli uomini stanno tenacemente ancorati, dalla terra ferma, come loro sembra, per «correr miglior acque alza le vele» (Pur., I, 1), mettendo il naviglio per «l’alto sale» (Par., II, 13). 7 Negri, Conoscenza del Simbolo cit. 8 E questo spiega come mai alcuni (anche se non tutti) degli antichi alchimisti lavorassero con materie fisiche. Queste erano basi, simboli fisici, rispetto ai risultati interiori che dovevano essere raggiunti. La pietra da trasformare, il piombo da far divenire oro è infatti l’uomo. Tuttavia, altrettanto valido è lavorare col proprio corpo, che è fatto a immagine e somiglianza dell’universo e permette un’intuizione immediata attraverso le sensazioni. 9 Arturo Reghini, I Numeri Sacri nella tradizione pitagorica massonica, Fratelli Melita editori, Genova 1988. 10 Questa è la dimensione dell’adesso, l’unico tempo esistente. Come dice Dom Antoine-Joseph Pernety (Dictionnaire Mytho-Hermétique, 1758. Trad. it. Dizionario Mito-ermetico, 2 voll., Phoenix, Genova 1983, voce Serpente): «Serpent qui dévore sa queue: Etait celui que l’on mettait à la main de Saturne, comme symbole de l’œuvre, dont la fin rend témoignage au commencement». In pratica l’alfa e l’omega coincidono, l’inizio coincide con la fine, e questo non è possibile che nel presente. 11 La conoscenza a livello fisico può essere il livello di partenza dal quale comprendere il simbolo. È perciò essenziale essere assolutamente presenti durante l’esecuzione degli esercizi. 12 Vedi ad esempio la tecnica chiamata EMDR che si basa su movimenti oculari rapidi in più direzioni, o le tecniche di PNL per il «recupero strategie». 13 Una tradizione tibetana riportata da Alexandra David Neel (Mistici e maghi del Tibet, Astrolabio Ubaldini, Roma 1965) adotta esattamente la stessa tecnica. In Occidente la tradizione detta di «Catenaia» (una famiglia nobile fiorentina) offre schemi simili (Erim, alias Umberto Amedeo Alberti di Catenaia, Il Conseguimento Celestiale. Dottrina e Tradizioni dell’Esoterismo Cristiano, Editrice Zephir, Roma 1970). 14 La meditazione cinese dell’orbita microcosmica risveglia e dirige il Chi nel Canale Governatore, che parte dalla base della spina dorsale e arriva fino alla calotta cranica, e nel Vaso di Concezione, che scorre attraverso la parte anteriore del corpo. Questa meditazione è la base della circolazione energetica in tutto il corpo. La lingua, perché l’esercizio sia ben condotto, deve toccare il palato. È importante che la rotazione dell’energia sia eseguita in stato di presenza. 15 La circolazione è anche una non dispersione. Far circolare la luce significa invertire la direzione, riportare la luce su se stessa e all’origine, appunto come in un circolo. Nella filosofia cinese questo moto circolare della «Piccola Rivoluzione Celeste» (Xiaozhoutian) permette di entrare in contatto con il ritmo dell’universo e di stabilire una circolazione ad anello che può essere paragonata alla rivoluzione che la terra compie attorno al sole in un giorno. Il corpo si trasforma: i due canali, di controllo e di funzione, vengono riuniti e il Vero Liquore (la saliva) può scendere nel campo inferiore (cfr. Monica Esposito, L’alchimia del soffio. La pratica della visione interiore nell'alchimia taoista, Astrolabio Ubaldini, Roma 1997, p. 55). 16 Dal manoscritto di San Marco 299 fl88v, citato da Jack Lindsay, Le origini dell'alchimia nell'Egitto greco-romano (trad. it. di M. Monti), Edizioni Mediterranee, Roma 1984, p. 270. Il manoscritto di San Marco, portato a Venezia da esuli bizantini, risale all’XI sec. (più recenti sono quelli di Parigi 2325, del XIII sec. e di Parigi 2327, del XV sec.). Cfr. Paolo Lucarelli, L'alchimia greca, «Abstracta», 43, dicembre 1989, pp. 23-33. 17 Una testimonianza al riguardo è riportata ad esempio nel 1930 da Parah Maya nell’opera Die Macht der Spiegel, Hartmann Esoterischer Verlag, Bürstadt 1995, disponibile per consultazione presso di noi. 18 La tradizione Sufi contiene anche l’idea di risveglio dell’uomo. A questo proposito citiamo il libro La voie de l’Itlaq di Charles Antoni, Originel Antoni, Paris 2008, depositario di una tradizione orale diretta in materia. 19 Il dr. Francis Lefebure in Francia riporta analoghi risultati. Lefebure ha operato migliaia di sperimentazioni con metodiche analoghe di circonduzione e ne ha esaminato con attenzione le componenti fisiologiche (La respiration rythmique et la concentration mentale en education physique, en thérapeutique et en psychiâtrie, Universitè d’Alger 1942; Expériences initiatiques, Éditions Verrycken, Antwerpen 1976; Developing Clairvoyance with Phosphenism, Church Crookham, Cambridge 1986). 20 La tradizione indiana è identica: il sonno della kundalini (il serpente di energia) si identifica con la materia ottusa, con la mortalità umana, con l’esistenza oppressa dalla morte e con la schiavitù dell’ignoranza. La kundalini addormentata è allora assimilata al fuoco del tempo (kalagni) poiché il mortale che le permette di prosciugare il suo seme (inteso a tutti i livelli compreso quello di farsi «assorbire» dalle cose) è condannato a essere consumato dal fuoco del tempo (cfr. Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003, p. 239). 21 Cfr. Oswald Wirth, Il Simbolismo Ermetico (trad. it. di G. Del Ninno), Edizioni Mediterranee, Roma 1991. 22 Per un esercizio analogo, cfr. Ur e Krur, I, cit. 23 In questa fase iniziale anche senza specifici esercizi energetici. 24 È un’operazione «spagirica». Come dice Pernety, Dictionnaire Mytho-Hermétique cit., voce Spagyrique (Philosophie): «Science qui apprend à diviser les corps, à les résoudre, et à en séparer les principes, par des voies, soit naturelles, soit violentes». 25 Reghini, I Numeri Sacri nella tradizione pitagorica massonica cit.