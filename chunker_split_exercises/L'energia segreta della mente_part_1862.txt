La presenza non è solo un atteggiamento filosofico: è una realtà pratica. Uno stato mentale tecnicamente verificabile e caratterizzato da un differente rapporto con la realtà che ci circonda, con noi stessi e con il tempo. La presenza può essere acquisita attraverso una serie di esercizi che agevolano l’attenzione e la presenza in ogni singolo momento dell’esistenza. Nostra meta è la coscienza diretta dell’universo, detta anche «coscienza oggettiva», che è l’unica vera libertà. L’uomo normale ama o non ama in funzione delle sue illusioni mentali, senza rendersi conto del fatto che i suoi sentimenti sono legati a influenze esterne o allo stato di salute dei suoi organi. Si tratta quindi di una filosofia pratica che può condurre una persona a uno stato di coscienza superiore indipendentemente dalla sua appartenenza confessionale. Vi è un legame stretto tra le osservazioni dell’attuale fisica quantistica e i concetti sviluppati dalla tecnica della presenza. 116 L’ENERGIA SEGRETA DELLA MENTE GLI ELEMENTI 117 Infatti la presenza aiuta a superare la dualità «pensiero» ed «essere». Noi siamo in grado di raggiungere un livello superiore di coscienza dove possiamo essere coscienti del nostro flusso di pensieri e al contempo essere. Normalmente questo non capita. Tendiamo a essere inconsapevoli del fatto che pensiamo tutto il tempo. Il flusso continuo di pensieri che passano attraverso la nostra mente ci lascia poco spazio per la quiete interiore e per noi stessi. Tendiamo troppo spesso a reagire invece che ad agire, facendoci trascinare dal torrente della vita. Le tecniche che insegnamo sono una strada per imparare a essere noi stessi e a ritrovare anche il nostro potere interiore dove veramente risiede. Lo scopo è essere voi stessi… osservando voi stessi nella vostra vita quotidiana con interesse, con l’intenzione di comprendere piuttosto che giudicare, in completa accettazione di tutto quel che può emergere, accettandolo per il semplice fatto che è lì, voi incoraggiate il profondo a venire alla superficie e ad arricchire la vostra vita e la vostra coscienza con le energie che contiene. Questo è il grande lavoro della coscienza: rimuovere gli ostacoli e rilasciare le energie comprendendo la natura della vita e della mente. L’intelligenza è la porta della libertà e l’attenzione risvegliata è la madre dell’intelligenza.21 Esercizi del punto di concentrazione • Esercizio 31: il punto di concentrazione Immaginate un punto, un piccolo punto di fronte a voi. Rendetelo il più piccolo possibile e concentratevi su di esso per una decina di secondi. Chiamiamo questo un «punto di concentrazione». Rappresenta la direzione dell’attenzione. Per raggiungere il massimo dei risultati dovete essere capaci di guidare la vostra attenzione. • Esercizio 32: proiezione del punto Immediatamente dopo l’esercizio precedente, guardatevi ora in uno specchio e immaginate di proiettare il punto di attenzione sull’immagine nello specchio, nella zona tra gli occhi. Affermate semplicemente: «ora decido di intraprendere la via verso me stesso». Chiudete gli occhi, allontanatevi dallo specchio e non pensateci più fino a domani. • Esercizio 33: presenza allo specchio Semplicemente fissatevi nello specchio senza battere le palpebre. Fissatevi tra gli occhi. Noterete varie sensazioni nel corso di questo esercizio e in certi momenti perderete coscienza di voi stessi. • Esercizio 34: coscienza costante di una parte del corpo Mantenere coscienza costante di una parte del nostro corpo (ad esempio una mano). Col tempo questo esercizio potrà essere accompagnato anche dall’attenzione a un piede (possibilmente sull’altro lato del corpo). Il fine di questi esercizi è incominciare a «ricordarci di noi stessi». Il fine è lo sviluppo ulteriore della presenza come via di libertà. Un altro esercizio interessante è essere coscienti della respirazione mentre mangiate. • Esercizio 35: coscienza del respiro mangiando Estendete ora la vostra coscienza alla respirazione mentre mangiate. Prendete coscienza del fatto che mangiate. • Esercizio 36: coscienza del parlare Estendete ancora la vostra coscienza al parlare. Ascoltatevi parlare. Rendetevi conto che state parlando. Questo esercizio ha un effetto percepibile anche dalle persone attorno a voi. Se parlerete ascoltandovi parlare, la vostra voce sarà più chiara e netta. L’idea generale della subordinazione dell’automatismo alla coscienza Il processo per lo sviluppo di consapevolezza di sé passa anche attraverso l’allineamento tra decisioni prese e azioni. Un esempio mostrerà chiaramente il gioco di questi due centri della personalità: uno studente si siede per studiare. Fuori brilla il sole e dalla finestra semiaperta gli arriva, insieme a un gradevole soffio d’aria fresca, l’eco di mille rumori gioiosi. Il nostro ragazzo è tentato di interrompere lo studio, e di uscire per incontrarsi con gli amici. Ma questo movimento dell’automatismo, questo «impulso» incontra una resistenza nel giovane: l’esame si avvicina con un programma sovraccarico; solo l’assiduità nello studio gli permetterà di assimilarlo. Allora comincia la «lotta interna» dal cui risultato dipenderà la condotta dello studente. Se noi ci sforziamo metodicamente di dominare prima gli impulsi insignificanti, poi gli impulsi più importanti, ci assicureremo gradualmente la subordinazione rapida e facile dell’automatismo alle rappresentazioni della riflessione e lo 118 L’ENERGIA SEGRETA DELLA MENTE GLI ELEMENTI 119 sviluppo di un principio centrale nell’uomo. Si tratta di riappropriarsi di sé, di gesti e movimenti altrimenti guidati dal nostro inconscio. Ricordarsi di sé Il controllo delle attività è una tappa per risvegliare l’uomo a se stesso. Questa è una strada molto diretta, il cui fine è elevarsi dall’automaticità e dall’incoscienza ai livelli superiori nei quali possiamo avere a disposizione l’insieme delle nostre possibilità conscie e inconscie. Lo spiritualista greco-armeno Gurdjeff diceva «ricordarsi di sé». Molto spesso non siamo presenti a noi stessi. Un esempio è quando promettiamo qualcosa a noi stessi o agli altri, e pochi secondi dopo ce ne siamo dimenticati. Tecnicamente cadiamo in una trance, ovverosia in una maniera automatica di reagire. Ad esempio, una donna promette a se stessa di non indulgere più in eccessi alimentari. Pochi istanti dopo passa davanti a una pasticceria, vi entra, e compera un dolce al cioccolato che mangia subito dopo. Tecnicamente questa donna ha avuto – Amnesia della sua promessa a sé stessa; – Regressione a un momento dell’infanzia quando il dolce al cioccolato rappresentava per lei una grande soddisfazione. In altre parole questa donna ha vissuto in trance senza essere «presente a sé stessa». L’ipnoterapia può essere di aiuto in questi casi, in quanto realizziamo in maniera controllata una trance che normalmente avviene in maniera incontrollata. Tuttavia l’ipnoterapia è un rimedio parziale: dobbiamo imparare a essere fuori dalla trance in ogni momento della vita. Allora la realtà ci sembra più viva, e diventiamo capaci di decidere veramente. Normalmente ci facciamo «mangiare dal mentale», cioè assorbire da preoccupazioni, pensieri, riflessioni e automatismi. Ma esiste una base più profonda. Quello che noi chiamiamo «risveglio», è il più alto grado di coscienza che l’uomo possa raggiungere. È uno stato nel quale percepiamo la realtà quale essa è veramente. Ouspensky, per indicare lo stato in cui l’uomo comincia almeno un poco a «ricordarsi di sé», lo paragona alle sensazioni provate durante un viaggio in un paese straniero. In tale situazione le nostre percezioni si acutizzano, siamo più noi stessi in quanto l’ambiente nuovo stimola la nostra sensorialità. Quando si dice che l’uomo utilizza solo una parte del suo potenziale si intende esprimere questo concetto. L’unica maniera di ottenere il risultato L’unica maniera è il risveglio della coscienza. Anche se nelle pagine successive saranno descritti vari metodi basati sull’energia per elevare la coscienza, solo l’attenzione e la vigilanza, mantenute con costanza, possono permettere di raggiungere i gradi più alti. In altre parole, già gli esercizi esposti finora, condotti in maniera continuativa, possono portare al risultato finale»22. Per gli antichi alchimisti, «il fuoco di ruota» deve ardere «dall’inizio alla fine dell’Opera». Nel fuoco dell’attenzione continua, l’Ego si dissolve e appare la vera realtà. L’attenzione fissa sul corpo incomincia a farci distinguere tra realtà esterne, pensieri ed emozioni, e appare il vero tempo. In questa chiave può anche essere letta la frase evangelica: «Lasciate i bambini, non impedite che vengano da me, perché il regno dei cieli è per chi assomiglia a loro» 23. Il bambino infatti, che ancora non ha costruito la propria realtà e il proprio Ego vive il tempo in maniera differente dall’adulto ed è «fuori dal tempo». Analogamente noi possiamo recuperare tale dimensione primaria e «uscire dal tempo» attraverso l’attenzione continua all’adesso. O, per citare il filosofo Origene 24: A noi non preme accertare lo scopo della vita, ma il valore della vita. Se la mia vita non è che un bagliore di lucciola, una meteorite nel buio d’una notte estiva, a me non importa che la notte sia eterna, ma importa solo l’attimo del mio transito. Non vi è nessun dubbio filosofico che, se io non sono nulla per gli altri, sono per me l’essere più importante che esista. Io sono la realtà. Ciò che io vado dunque cercando non è un significato universale, ma un significato personale delle mie azioni, o per dir meglio, personalità e universalità si confondono perché io sono l’universo. 120 L’ENERGIA SEGRETA DELLA MENTE GLI ELEMENTI 121 Ulteriori Considerazioni pratiche sul denaro, il piacere e la salute Il piacere Come raggiungere il vero piacere? Prima di tutto, esiste? Dolore e piacere infatti sono due vette talmente esigue che non si può mantenervisi in equilibrio per più di un attimo25; felicità e infelicità sono invece due stati. Il piacere normalmente è per molti vissuto solo nella «variazione di stato» conseguente a uno stimolo. Ma è legge fisiologica che stimoli eguali ripetuti rendono insensibile l’organismo ricevente, e quindi, perché il piacere possa essere continuato, occorre o che lo stimolo sia sempre più forte o che sia tanto raro da permettere che l’organismo lo accolga come una novità. In poche parole, il piacere si comporta come il tempo, viene ingoiato dalle abitudinarietà e, apparentemente, dopo un po’ svanisce. La persona che va a teatro una volta al mese immagina volentieri che gli abbonati provino un piacere eguale al suo, moltiplicato per il numero delle recite fissate dall’abbonamento. Invece l’abbonato… sbadiglia! Il venditore sempre in viaggio non prova affatto il piacere di muoversi dello scolaro in vacanza; il figlio del pasticciere non mangia mai dolci. La storia dei fumatori, dei morfinomani, dei cocainomani, degli alcoolisti insegna che le sensazioni, per rinnovarsi, hanno bisogno di dosi sempre più elevate. Poniamoci un quesito: quale è il punto culminante del piacere per l’uomo medio? L’attimo stesso del possesso, anzi il primo attimo. Subito dopo inizia la fase discendente. Perché? Sempre per lo stesso motivo: perché la tensione cessa. Il piacere della tensione risiede nell’alterazione del corpo. I fisiologi ci specificano: attività cardiaca aumentata, polso più forte, plenitudine dei vasi capillari, respirazione accelerata ecc… Chi gode di più e anche chi soffre di più è in tal caso è colui che maggiormente risulta sensibile agli stimoli. Ma esiste un piacere sempre rinnovato? Sì, esiste, ed è quello verso cui vi guidiamo in quest’opera. La sua chiave non risiede nella tensione, bensì nell’attenzione.