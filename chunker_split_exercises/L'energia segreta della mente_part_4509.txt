È come se il tempo si fermasse. 254 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 255 Questo è il punto dove il principio si congiunge con la fine, la trascendenza del tempo. Il percorso di sviluppo dell’uomo: nomi simbolici e significati • I Fondenti filosofici Preparazione: armonia, energia, liberazione iniziale. • Lotta fra le Nature, Colpo di Martello, Regolo Presenza a sé e acquisizione della regola. • Rotazioni attraverso la croce degli elementi Separazione dei livelli: tra emozioni, realtà fisica, immaginazioni e pensieri. • Aquile (Sublimazioni) Superamento delle compulsioni che «portano fuori dall’essenza». • Il «pesce» («echineis») Aquisizione di uno stato di stabilità e di verticale. • «Rebis» Presenza e integrazione delle energie. • Grande Cottura Presenza con procedimenti energetici. • Pietra al rosso Raggiungimento dello stato Io-non Io. • Moltiplicazioni Ripetute. Ascesa lungo le «sfere celesti» Presenza con superamento anche degli «archetipi» quali «forze universali». • Amalgama, Luce Inestinguibile, Cielo della «durata» Non-dualità. L’uso dei sensi e delle arti per la reintegrazione all’ora Quanto abbiamo insegnato in queste pagine è l’arte di costituirsi come un nuovo uomo, homo totus nel quale a poco a poco le virtù aumentano e si attua una progressiva elevazione. Per questo processo l’intelligenza da usare non è unica e quindi va sviluppata in tutte le sue forme. Anche adesso, ad esempio, in Oriente, un buon yogi deve sapere disegnare, comporre musica ecc… in quanto solo così si ha uno sviluppo completo della persona. Lo stesso era vero anche in Occidente nel passato. L’«uomo rinascimentale» era inteso come uomo dal «multiforme ingegno». Il simbolismo della tetractis corrisponde anche a una salita progressiva attraverso nove punti che rappresentano l’ascesi della «scala filosofica» delle arti e dei sensi 6 . Solo una piccola parte dell’immensa sapienza antica è giunta a noi, e ovviamente si può anche variare leggermente riguardo all’ordine proposto e aggiungere qualche arte moderna, ma è fondamentale capire la logica dietro a questa filosofia. Il fine è lo sviluppo reintegrativo completo dell’uomo che solo può avvenire se noi effettivamente esplichiamo noi stessi. Tutto infatti è nel presente. È solo una cortina di fumo creata dalla nostra mente il pensare che qualcosa non è lì. Lo sviluppo delle facoltà è stato paragonato allo sviluppo di «doni». Dono deriva dal latino donum ed è sinonimo della parola facultas, la quale significa capacità, talento, mezzi, forza d’azione. 256 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 257 La Reintegrazione al tempo presente attraverso i sensi Il primo passo che in parte abbiamo già visto è la ginnastica dei sensi. Si parte dai sensi esterni, e si includono successivamente anche l’immaginazione (ginnastica della fantasia) e la memoria (arte della memoria) e infine, a livello superiore della scala, i sensi interni o «sottili» come intuizione/chiaroveggenza e chiaraudienza,. La via dei sensi è un modo fondamentale per portare alla reintegrazione nell’ora. Significa portare assieme i sensi esterni così come anche le cosiddette contractiones dell’anima, per usare la formula di Giordano Bruno che così indicava lo stato nel quale l’anima «si ritira all’interno di sé stessa»7 . Questo perché in un tutto non può esistere qualcosa di separato, e poiché il tutto è più della somma delle parti, i sensi nella loro singolarità non descrivono sufficentemente la realtà. In altre parole il progresso della conoscenza è progresso in percezione dell’unità. In pratica significa essere capaci di essere con la propria coscienza contemporaneamente su più livelli di «quintessenza». Nel «centro della ruota», immaginazioni, ricordi, sensorialità interne ed esterne sono tutte egualmente presenti poiché sono tutti modi di essere dell’ora che è l’unica cosa che c’è. A questo punto possiamo capire che quello che apparentemente manca «davanti a noi» (in una visione lineare del tempo) in realtà è già dentro di noi. Per questo scopo è indispensabile schiarire i sensi bloccati altrimenti nelle trance percettive. Non bisogna immaginarsi infatti che educare i sensi significhi renderli più acuti. Gli esercizi di educazione dei sensi servono a due scopi: – Addestrare, rinvigorire, affinare l’osservazione e l’attenzione sui dati forniti da ogni senso. – Abituarsi a ricavare dal minor numero di dati sensibili il maggior effetto conoscitivo possibile, colla «maggior prontezza ed esattezza». Gli esercizi dei sensi sviluppano il potere di osservazione e di pensiero, iniziano alla riflessione e al giudizio, combattendo la superficialità e l’apatia nell’osservare e nel confrontare. Nella prima parte di questo libro abbiamo indicato molti esercizi utili all’uopo, ma lo schema soprastante potrà essere utile allo studente che desidera migliorarsi ancora ulteriormente. La reintegrazione delle Arti come strumento di vita dall’antichità ad ora Altro strumento efficace per l’affinamento dei sensi sono le nove Arti. Ogni arte sviluppa una capacità differente 8 . La connessioni tra le arti è fondamentale. Tutto è connesso in una scala di armonia9 . Questa è la ragione dell’insistere dell’uomo antico sulla loro importanza. Il nostro maestro Virgilio T. 10, che ottiene effetti magnetici molto forti, ad esempio dipinge egregiamente, suona bene la musica, recita, studia, e praticamente lavora su parecchie delle arti principali. Così è anche per molte persone di nostra conoscenza che manifestano doti che vanno al di là dell’abituale. L’ideale dell’uomo rinascimentale era l’uomo dal multiforme ingegno e anche per i Greci le Muse erano fondamentali 11. Lo schema seguente riporta la progressione tramandataci dalla saggezza antica e sempre potentemente valida. I due livelli inferiori corrispondono alle Arti classiche, e già nell’antichità nell’iniziazione greca ai «Piccoli Misteri» vi era lo studio di queste arti. I due livelli superiori sono arti legate a livelli di coscienza differenti. Corrispondono al più alto grado di coscienza dell’uomo quando accede a tali piani (doti che nell’antichità erano sviluppate coi «Grandi Misteri»). Così come per i sensi, questo è solo un accenno e svilupperemo in un’altra opera il significato ermetico nascosto e gli elementi profondi di questo schema12. 1 Amedeo R. Armentano, Massime di Scienza Iniziatica, Ignis, Ancona 2004, Massima 77. 2 Julius Evola, Dioniso e la via della mano sinistra, 1960, s.e. 3 Armentano, Massime di Scienza Iniziatica cit., Massima 265. Come sostiene René Adolphe Schwaller de Lubicz, Adamo l’uomo rosso, Edizioni Mediterranee, Roma 2006: «l’essere umano considerato nelle sue possibilità di coscienza è triplo: l’automa, il testimone-me (testimone coscienza del me), il testimone spirituale (testimone-coscienza di sé). Il programma di questa realizzazione totale sarà quindi: in primo luogo la padronanza dell’automa attraverso il testimone del me, maestria che avrà come risultato finale un essere umano cosciente dei suoi istinti, e in grado quindi di cercare le corrispondenze nella Natura. La condizione essenziale è che l’intelligenza razionale si contenti rigorsamente della constatazione dei risultati, senza interpretazione. Il secondo obiettivo è l’allargamento di questa coscienza del me nella coscienza del sé, obiettivo per il quale la collaborazione dei due “testimoni” è indispensabile. Ora, il testimone spirituale è presente e non attende che questa esperienza. Tutto lo sforzo deve venire dal “testimone personale” per eliminare, attraverso una veglia continua, gli ostacoli che impediscono alla coscienza spirituale di manifestarsi all’uomo diventato “coscienza del me”… Il fine è la realizzazione del regno sovrumano attraverso il risveglio e l’unificazione della coscienza del Me e quella del Sé». 258 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 259 4 Nell’alchimia cinese questo livello è quello del Tao: nel Tao il principio primo viene chiamato il «Gran Polo» (T’ai chi) o «Grande Uno», «stato senza dualità» (wa chi), e anche appunto Tao da cui si differenzia la diade dello yang, principio maschile, e dello yin, principio femminile (cfr. Ur e Krur, II, I Dioscuri, Genova 1987, p. 372). 5 Par., XXXIII, 139-145. Nella tetractis quello che stiamo descrivendo adesso è il decimo punto partendo dal basso. È al di là di ogni forma e simbolicamente Dante fa morire Beatrice il 9 di giugno: nota che in Siria giugno è il non-mese e aggiunge che questo accade quando «lo perfetto numero nove era compiuto». La morte di Beatrice è il livello ultimo del trascendere della mente sopra a se stessa. 6 Robert Ambelain, Scala Philosophorum ou la symbolique des outils dans l'art royal, Éditions du Prisme, Paris 1975. 7 «Contractione per affectum fidei adeo praevalere dominarique animus supra corpora creditur, ut et montibus non sine ratione nos imperare posse dicamur. Porro tunc id vere maximeque evenit, quando respondentia quaedam in principio activo cum passivo reperitur. In eos etenim, qui timoris, amoris, spei, laetitiae, tristitiae et generaliter consensus, acclives non perhibent affectus, Dii non posse mirabiles producere effectus quandoque protestati sunt; hoc de magicis medicisque principiis unum atque praecipuum esse novimus.», in Iordani Bruni Nolani Opera latine conscripta, publicis sumptibus edita, recensebat F. Fiorentino [F. Tocco, H. Vitelli, V. Imbriani, C. M. Tallarigo], Neapoli-Florentiae, 3 voll. in 8 parti, 1879-1891, p. 654. Cfr. Leo Catana, The Concept of Contraction in Giordano Bruno's Philosophy, Ashgate Publishing Company, Aldershot 2005; Claudio Buccolini, Contractiones in Bruno: potenza dell'individuo e grazia divina nell'interpretazione di Mersenne, Bruniana & Campanelliana, anno VI/2, 2000, pp. 503- 535; Fulvio Papi, Antropologia e civiltà nel pensiero di Giordano Bruno, Liguori, Napoli 2006; Antonella Del Prete, Immagini di Giordano Bruno nella Francia del Seicento, «Physis. Rivista internazionale di storia della scienza», 2001, pp. 342-354; Fabio Raimondi, La repubblica dell’assoluta giustizia. La politica di Giordano Bruno in Inghilterra, Pisa, Ets, 2003, pp. 504 e sgg. 8 Oltre che per lo sviluppo diretto dei sensi e delle facoltà umane operato dalle arti, e che riteniamo primario anche sulla base delle testimonianze dirette che abbiamo, vi è anche l’aspetto che le arti di base (come la geometria o la matematica) possono avere dei risvolti simbolici. 9 Questa è anche la visione platonica. 10 Vedi nota nell’introduzione del libro. 11 I loro nomi erano: Calliope, colei che ha bella voce, la Poesia epica, con una tavoletta e un libro; Clio, colei che rende celebri, la Storia, seduta e con una pergamena in mano; Erato, che provoca desiderio, la Poesia amorosa, con la lira; Euterpe, colei che rallegra, la Poesia lirica, con un flauto; Melpomene, colei che canta, la Tragedia, con una maschera, una spada e il bastone di Eracle; Polimnia, dai molti inni, il Mimo, senza alcun oggetto; Talia, festiva, la Commedia, con una maschera, una ghirlanda d'edera e un bastone; Tersicore, che si diletta della Danza, con plettro e lira; Urania, la Celeste, l'Astronomia, con un bastone puntato al cielo. 12 Abbiamo reso leggermente più attuale il disegno. In particolare abbiamo sostituito alla parola «dialettica» il concetto di «logica», alla «retorica» il più moderno «espressione». Notiamo che il termine «linguaggio» può anche riferirsi alla danza e all’espressione corporea. LIBRO II Automagnetizzazione Ulteriori utili tecniche pratiche Mentre il Libro I è dedicato allo sviluppo verticale, in questo Libro II diamo ora tecniche ulteriori che possono: – Trasformare la potenza interiore permettendo di acquisire anche potenza nel mondo del divenire; – Aiutare nel cammino di perfezionamento attraverso il miglioramento delle doti dell’animo. Il concetto fondamentale è sempre la «presenza» a sé 1 . Ecco quindi indicazioni, tecniche e metodi aggiuntivi e complementari per assumere il controllo sulla propria esistenza sin da quando si imbocca la strada di reintegrazione indicata precedentemente. Il principio comune per cui queste tecniche vi portano a ottenere risultati fisici è che tutto è uno. Questo fondamentale concetto deve in primo luogo radicarsi in voi stessi. Solamente così potrete accedere ad alcune delle potenzialità dell’homo totus per rigenerare la vostra vita. Basi per la trasmutazione e attivazione di immagini e simboli Per la trasmutazione e il perfezionamento della persona l’utilizzo di immagini e simboli è documentato fin da tempi antichissimi 2 . Anche per la psicologia corrente così facendo ci avviciniamo al nostro subconscio nella maniera a lui più appropriata, l’immagine. La costruzione di immagini è fondamentale per la realizzazione dell’incontro tra volontà e immaginazione, cioè tra volontà e mondo delle possibi- lità, ed è la chiave che permette di imprimere una particolare direzione al presente nel mondo fisico e creare le situazioni che vogliamo. Per chi è invece solo interessato alla non dualità, rispondiamo che è vero che il cammino verso la non dualità nella fase finale passa attraverso la conoscenza e il superamento di tutte le condensazioni della mente compresi i simboli. Ma prima di arrivare a tale livello, questi sono strumenti di trasformazione necessari e insostituibili anche per chi ha fini esclusivamente spirituali. Prima fase: Per iniziare in questa pratica sottile di dominio della nostra immaginazione, o, per esprimerla in termini ermetici, capacità di fissare il nostro «mercurio», si può iniziare a costruire immagini che appaiano nella mente rilassata di fronte agli occhi chiusi. Il corpo deve eliminare qualsiasi tensione. Qualsiasi sforzo offusca le immagini mentali.