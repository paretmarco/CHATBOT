In Italia il sistema del simbolismo comunicazionale ha anche degli utilizzi in questo senso, ed è presente in Europa, da tempi immemorabili, una scuola specifica non basata sulla comunicazione bensì sull'energia vitale: la scuola del magnetismo personale. Accanto a queste direzioni ve ne è una seconda: quella linguistico-comunicativa che amplia soprattutto la fase 2 del nostro schema dinamico enunciato precedentemente. Nel campo della comunicazione efficace per la seduzione, alcuni tra i discendenti americani di Casanova dei nostri giorni si chiamano Ross Jeffries, Major Mark Cunningham, Rob Johnson e David De Angelo, che organizzano seminari e poi vendono corsi audio e video, nonché materiale scritto, nel quale vengono insegnate le loro tecniche per la seduzione di esemplari del sesso gentile degni delle nostre attenzioni basate su modelli linguistici. PNL, PNL3 e Seduzione Negli aspetti comunicazionali è possibile infatti utilizzare, come già anticipato, il potenziale della PNL per evocare stati di eccitamento sessuale. Queste tecniche hanno notevoli parallelismi con il tipo di linguaggio che è usato a livello terapeutico, per risolvere blocchi e frigidità. In altre parole la seduzione linguistica rappresenta un permettere alle sensazioni di manifestarsi. Ad esempio una delle tecniche utilizzate (da Ross Jeffries) a questo scopo è l'uso di metafore per stimolare l'immaginazione e creare immagini di natura sessuale nella donna, evitando il filtraggio del conscio della stessa. Queste tecniche stimolano le reazioni sessuali della psiche che sono naturali e normalmente bloccate da condizionamenti culturali. Per questo analizzeremo qui, una famosa metafora, piena zeppa di comandi incastonati (i quali sono evidenziati per mezzo di lettere stampatello nel nostro esempio a seguire), che potremmo chiamare "Schema del Rai Educational" (in originale "Discovery Channel Pattern", Ross Jeffries dice di averne preso lo spunto direttamente dalla realtà, ovvero guardando questo canale). Lo riportiamo qui in una versione accorciata per questioni di copyright, ma abbastanza lungo per farvi comprendere a che cosa serve questo tipo di discorso: "Lo sai, ieri stavo guardando un documentario estremamente interessante su RAI Educational. Stavano intervistando gente che si guadagnava da vivere progettando attrazioni per i Luna Park. Dicevano che, innanzitutto, quando PROVI L'ATTRAZIONE IDEALE, TI SENTI MOLTO ECCITATA, L'attrazione ideale ti fa battere il cuore forte forte, il tuo respiro diventa concitato e tu SENTI QUESTO MERAVIGLIOSO FORMICOLIO prendere il sopravvento su di te. Poi dicono che un altro aspetto dell'attrazione ideale è che ne SEI AFFASCINATA. TI SENTI COSÌ STREGATA che VUOI FARE QUESTO GIRO (punta il dito verso il basso) più volte; non appena SMONTI vuoi RIMONTARCI SOPRA. Infine dicono che l'elemento più importante dell'attrazione è una sensazione globale di sicurezza. Che anche se l'attrazione può sembrare un po' pericolosa, SEI CERTA DI ESSERE SICURA... SEI SICURA perché ti rendi conto che nulla di male può veramente succedere, per cui TI SENTI TOTALMENTE LIBERA, TI LASCI ANDARE COMPLETAMENTE e ASSAPORI QUESTA FORTE ECCITAZIONE sempre ed ogni volta di più In questa metafora sono inseriti tutti gli elementi che sono necessari per creare una base emozionale per un rapporto sessuale, anticipandolo realmente, mentre in apparenza sta parlando di un documentario che ha visto e per questo motivo non può essere accusato di nulla. La vera informazione passa attraverso il filtro del conscio e viene perfettamente recepita dal subconscio del suo oggetto di seduzione, la quale poi penserà da sola a creare le relative immagini sessuali nella sua mente, che verranno ancor più amplificate dai comandi incastonati che verranno successivamente tirati fuori parlando. In pratica risvegliamo la mente ad accedere alle pulsioni sessuali di base in una maniera culturalmente accettabile. I maestri di tali schemi di seduzione rapida hanno sviluppato centinaia e centinaia di schemi come questo, ognuno pronto per essere utilizzato dai suoi studenti. Più che basarsi su schemi fatti, suggeriamo tuttavia di: 1: prendere un argomento che già ci interessa ed appassiona 2: svilupparlo con una formulazione verbale appropriata, comprendente verbi che stimolano entusiasmo e connessione. E’ anche importante capire che gli uomini tendono a percepire tali frasi differentemente dalle donne. In particolare abbiamo osservato come le donne riescano a creare e capire più facilmente schemi che facciano allusione al momento orgasmico, mentre gli uomini siano più portati a sviluppare le sensazioni. E’ possibile anche utilizzare frasi sottili come "Se io adesso ti dicessi che...", ad esempio, per osare complimenti audaci, lasciando comunque a chi osa sempre la possibilità di tornare indietro e negare tutto in caso di rifiuto. Esistono molti di questi strumenti da adottare durante una conversazione che possono aggiungere energia alla stessa. E’ anche possibile utilizzare tali schemi in maniera anche più ampia attraverso la comunicazione indiretta. In pratica possiamo utilizzare frasi e contesti che facciano svolgere alla partner il lavoro di sviluppare lo stato di eccitazione, per poi ancorarlo. Una nota folcloristica su Ross Jeffries, menzionato poc’anzi, che è stato il primo a diffondere queste tecniche in America (il signor Seduzione Rapida) e a farne un’industria: tale è stata la diffusione delle stesse che la figura del tizio interpretato in Magnolia da Tom Cruise si ispira a Ross Jeffries, anche se vi accorgerete che in quella pellicola non vi sono informazioni riguardo alle tecniche da lui insegnate ed i suoi seminari (così come anche il suo comportamento negli stessi) è ben differente da quello visto nel film, anche se sicuramente è orgoglioso della sua mascolinità. Da notare, che, accanto alle tecniche di comunicazionali, Ross si occupa e studia anche lavoro di energia: pratica (ed insegna) rituali esoterici per migliorarla (specialmente quelli ideati, o almeno scritti, da Israel Regardie, come il "Lesser Banishing Ritual Pentagram"). L'energia sembra avere un ruolo importante nel suo personale sistema di credenze. Questo concetto si lega a quanto diremo più avanti a proposito delle tecniche comunicazionali energetiche, che sono un mondo a sé, totalmente distinto da questi approcci. Oltre ai soliti guru della PNL ed Israel Regardie, una delle sue più citate fonti di ispirazione per il suo materiale è Robert Cialdini, esperto di persuasione. Tuttavia riteniamo che paragonare troppo la seduzione alla persuasione rischia di portare a tralasciare l’aspetto erotico e le pulsioni più profonde sempre presenti della psiche. Il problema della “Seduzione Rapida” esclusivamente linguistica Pur avendo tale approccio ricevuto copertura in vari media, è importante capire che per una relazione duratura le tecniche comunicazionali utilizzate in questo senso non sono completamente soddisfacenti. La ragione per cui le relazioni create in tale maniera non sono durature è che manca in tali metodologie il necessario approfondimento che solo un approccio che comprenda anche la personalità può dare. Affronteremo quindi tale argomento con maggiore approfondimento in seguito. Se tuttavia il vostro interesse è quello di provocare stati di eccitamento per mezzo di schemi di linguaggio ipnotici basati sulla PNL e se in generale volete affilare il vostro arsenale di frasi e schemi per la conversazione durante l'approccio, questo è un approccio da comprendere che sicuramente fa per voi. Oltretutto, studiare la PNL e l'ipnosi può offrirvi l'occasione di costruire il miglior background di conoscenze per sviluppare i vostri schemi di conversazione, di evocare le emozioni ed i desideri come volete voi, di auto-ristrutturarvi (se necessario), di destare il rettile predatore, che forse sonnecchia dentro di voi, quando è necessario, e di costruire una coppia migliore. Utilizzo delle dinamiche linguistiche per sviluppare concetti di ipnosi erotica in partner che non conoscono le tecniche di ipnosi erotica Un utilizzo poco conosciuto è invece l’utilizzo delle dinamiche di ipnosi erotica in persone anche diverse dal partner abituale. Infatti tramite queste tecniche è possibile eccitare ed aprire la mente anche di persone che non si sono mai approcciate a questo mondo. Con le parole potete aprire la mente del/la vostro/a partner in maniera tale che permetta alle sensazioni più profonde di uscire. Dovete per far ciò capire esattamente il potere delle parole. E’ importante che capiate che per raggiungere tale risultato dovete incominciare ad operare ben prima dell’inizio del rapporto, incominciando a suggerire e risvegliare idee e concetti che diverranno reali in un momento successivo. Poiché l’atto d’amore è un atto reciproco ne ricaverete automaticamente gioia e piacere voi stessi. Quantum Seduction ed attrazione magnetica Vi è un livello superiore alla semplice seduzione delineata più sopra che solo negli ultimi tempi comincia ad attirare l’attenzione: è la felicità della "seduzione inconscia". In pratica, con tale approccio è la vostra mente inconscia che fa il lavoro. Per capire tale concetto facciamo un esempio: ci sono delle persone che nelle varie circostanze della vita sembrano trarre maggiore profitto dalla vita e che sembrano cogliere sempre nuove opportunità. Vengono a volte considerati dei geni, altri attribuiscono tali risultati alla fortuna... Perchè alcune persone ci appaiono più "fortunate" di altre? E cosa significa questo tipo di fortuna nelle relazioni? In che maniera possiamo "chiedere" alla vita ed ottenere? "Quantum Seduction" corrisponde in parte al concetto che nella letteratura più antica viene definito di "Attrazione Magnetica". L'unica maniera moderna infatti di vedere e comprendere gli antichi concetti di Attrazione Magnetica è inquadrarli in una visione quantistica. In pratica portiamo la nostra mente inconscia ad agire al fine di creare attrazione e fascino. Potete imparare di più partecipando al nostro corso di tecniche Quantum e Magnetismo. a "dimensione quantica", che è anche il più recente e potente approccio alla mente e al mondo. Sono tecniche che permettono alla mente di evolversi in maniera spontanea ed automatica nelle direzione di massima potenzialità. Menzioniamo ora qui alcune delle tecniche principali: La polarità La parola "attrazione" è strettamente legata al concetto di polarità: per sviluppare l'attrazione possiamo quindi anche operare sulla nostra polarità. La tecnica delle polarità è tradizionalmente una tecnica di secondo grado, cioè una tecnica riservata a chi ha già fatto il primo livello di preparazione magnetica, ma noi la presentiamo già nei suoi elementi essenziali in questo primo livello. Ogni essere umano possiede due Polarità da equilibrare e potenziare per ottenere la massima potenza magnetica • Polarità Passiva (magnetica pura): Attrae a sè: la persona ama “far accadere gli avvenimenti” • Polarità Attiva (elettrica): Crea impatto sugli altri: la persona ama operare in maniera attiva Tale duplicità umana esiste anche nel linguaggio con il modo attivo che indica l’azione ed il modo passivo che indica piuttosto la ricezione. Ogni persona può ricadere più nella prima o nella seconda categoria. Una interpretazione moderna lega le polarità agli emisferi cerebrali ed al loro differente funzionamento” I Ritmi e la coerenza Un aspetto fondamentale riguardo ai ritmi è la loro capacità di creare COERENZA. Possiamo fare il paragone ad una serie di flussi che vanno e vengono. L'energia si evolve in maniera ritmica: anche ogni attività di coppia è interpretabile in maniera ritmica. Capire il ritmo di una persona permette di scambiare energia con lei ad un livello superiore. Per ottenere questo risultato è necessario però riuscire a creare uno stato d'animo specifico in noi; lo stato quantico. In tale stato non è la nostra mente conscia a condurre, ma la nostra mente inconscia. Tale stato è come un "olio" a livello della relazione. Lo stato quantico Lo stato quantico è uno stato mentale incentrato sull'insieme e non sul particolare. In pratica la vostra mente si trova a perecepire più cose contemporaneamente senza formulare nessun giudizio specifico. Nell'idea quantica, l'insieme precede il particolare. Stimolare la mente e Controllo Mentale Superiore Bisogna essere capace di adattarsi ed essere sufficientemente flessibile nei confronti del proprio ambiente per creare un a linea d'azione efficiente. Lo scopo della nostra mente è fin dall'origine di adattarsi all'ambiente. Nel campo delle relazioni è altrettanto vero. Se oltre che creare una relazione vogliamo anche VIVERLA è fondamentale che la nostra mente ed il nostro corpo sappia sviluppare il Controllo Mentale Quantico. Rispetto al controllo mentale classico, operato dalla mente conscia, il Controllo Mentale Quantico delle situazioni è operato dalla nostra mente inconscia. Questo fa sì che vi sia sempre completo equilibrio tra i vari livelli del nostro essere. La Scuola del Magnetismo Personale per le Relazioni Questa scuola, antichissima, è presente in Europa da tempi immemorabili. Il concetto di base è il fluido vitale, l'energia magnetica. Il concetto di "attrazione" viene proprio da qui. Meno conosciuta a livello americano della precedente in quanto le tecniche sono state raramente poste per iscritto, è tuttavia estremamente interessante e potente. Le sue basi sono nel comportamento stesso umano e nelle sue reazioni. In altre parole questa scuola tocca elementi facenti profondamente parte dell’ancestralità umana Il concetto base è la VITALITA’. Quando noi siamo vitali abbiamo infatti maggiore magnetismo personale. Anche gli animali si attirano tra loro in base a questo concetto. Andiamo a toccare qualcosa di veramente profondo. La vitalità si sviluppa attraverso una serie di esercizi che incrementano la tonicità personale e l’impatto della persona. Questi esercizi vengono condotti su più livelli: classicamente distinguiamo tra respiratorio, fisico e ghiandolare, di modo da sviluppare la totalità della persona umana. Ne parleremo in un’altra parte di questo libro in quanto per questa scuola lo sviluppo del magnetismo si fonde con il potenziamento dell’energia sessuale ed entrambe rappresentano due facce della stessa realtà. 10. Ipnosi Erotica di Coppia e a Senso Unico (D/s) Torniamo all'argomento principale, il campo dell'ipnosi erotica. Nel nostro libro abbiamo trattato ed ampliato finora l’ipnosi erotica con comunicazione reciproca. Tuttavia il termine è a volte anche utilizzato con altra accezione. Il mondo è vario, e l'ambito erotico è un ambito dominato dall'aspetto personale. Se cercate sul web, vi imbatterete molto spesso nelle parole "Master" o "Mistress" abbinate all'ipnosi erotica. L'idea di fondo che dovete capire di queste figure è che vogliono una relazione dove loro hanno accesso al vostro subconscio, ma voi non al loro; quindi nelle loro intenzioni sarete condizionati ipnoticamente ad amarli e a obbedire loro senza discussioni, mentre loro possono sentirsi o meno in dovere anche di volervi bene. In altre parole, una relazione nella quale c'è un "Master" o una "Mistress" è sempre a senso unico, qualcosa che non vi consiglio di sperimentare in modo pratico a meno che non siate interessati a cose Bondage, Sottomissione, Dominanza o addirittura Sado/Maso. Purtroppo, il 95% di tutta l'ipnosi erotica offerta sul web è BDSM, associando quindi l'immagine del vinile nero laccato e del vestiario di pelle nera a quello che potrebbe essere il miglior modo per creare e mantenere un'armonia consensuale nella coppia. La maggior parte di queste dominatrici e di "masters" nelle quali vi imbattete navigando in rete offrono "registrazioni di condizionamento" fatte apposta, come loro affermano orgogliosamente, per incatenare la vostra volontà, eventualmente anche umiliarvi, farvi del male e soprattutto: di spillarvi più quattrini possibili. Beh, non ci crederete, ma di questi zombi volontari ce ne sono abbastanza su questo pianeta da far vivere e prosperare queste persone. Nel caso facciate parte dei suddetti apprendisti zombi, ecco alcuni consigli. Consiglio nr.1 : Se non fate parte del 5% della popolazione che è sensibile a tali suggestioni poiché corrispondono ad una loro inclinazione, vi è una altissima probabilità che le registrazioni non funzioneranno. Nessuna registrazione può ipnotizzare contro la vostra volontà... Infatti è impossibile che la nostra mente accetti una suggestione, per di più registrata che non corrisponde ai nostri valori ed al nostro modo di essere.