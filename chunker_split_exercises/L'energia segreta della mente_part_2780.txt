Questo tipo ha tendenza a disturbi nervosi stagionali. Ha anche troppa tendenza a contare sulla naturale sorgente di forza vitale e rischia di non prendersi sufficientemente cura di sé. Se si disequilibra rischia eccessiva esteriorizzazione e instabilità. Se si equilibra può essere persona coscienziosa, preziosa, inestimabile. È un esecutore molto preciso. Inoltre è portato ai lavori minuti e di precisione. Può mostrare altruismo, rettitudine, lealtà. Si adatta con facilità agli altri, e può controllare, armonizzare ed equilibrare. • Il tipo ghiandolare-fisico Se l’inclinazione verso l’elemento fisico non è mantenuta in equilibrio, rischia di pensare unicamente al guadagno e di perdere ogni misura e dignità; diviene allora avaro, teasurizzatore, e questo finché non si rende conto che la sua funzione fisica è un aiuto e non un punto di partenza per lui. Tende anche a essere un sognatore. L’autosuggestione può essergli di grande aiuto. • Il tipo ghiandolare-intellettuale Se invece sviluppa anche la sua seconda inclinazione, l’intelletto gli può permettere di raggiungere dei buoni risultati. Potrà essere un capo carismatico, una guida in tutte le attività. Comprende facilmente quel che gli interessa e ci tiene. Tende a corrispondere al venusiano. Compulsione da superare: lussuria e/o gelosia. Esercizi per la terza componente: il principio corporeo e fisico G Il Principio Neutro Meditare su questo simbolo significa meditare sulla fisicità corporea. Il corpo, la fisicità sono il principio neutro. Esso è simboleggiabile dalla linea orizzontale. Normalmente nell’uomo medio, preso dagli impegni quotidiani, il corpo non è vissuto come neutro. Proiettiamo su di esso le nostre emozioni e i nostri pensieri. Questo è accentuato dal vivere in stato di «urgenza». Nascono allora malattie e problemi di salute cosiddetti «psicosomatici». Un altro problema sono le «identificazioni», ovverosia quando noi proiettiamo sul corpo gli stati d’animo attribuiti agli altri. Se vissuto male, il processo genera l’«invidia». Per «co166 L’ENERGIA SEGRETA DELLA MENTE I TRE PRINCIPI VITALI 167 noscere» in maniera adeguata il corpo bisogna imparare a sviluppare un grado di presenza ove il corpo possa invece apparire come «a sé stante». Il simbolo del sale (G), che corrisponde nell’ermetismo a questo grado di evoluzione, può essere interpretato come il «giacere» di questo, espresso nel tratto orizzontale all’interno del cerchio88. Per capire il simbolo meditiamo anche sul fatto che in esso è presente una parte superiore (l’anima spirituale, pura, inalterabile e impercettibile) e una parte inferiore (accessibile ai sensi, sottomessa agli elementi). Simbolicamente l’operazione chiave che dobbiamo fare è detta ermeticamente «purificare il sale» 89. In pratica per vivere questa componente di noi stessi, è importante spezzare il legame degli automatismi mente-corpo che ci portano ad esempio a tenderci inconsciamente quando siamo spaventati e giungiamo a vivere la realtà corporea quale essa è. Le domande attuali della nostra società tendono spesso a portarci fuori da quello che il corpo può fare e a sostituire la presenza corporea con concetti emozionali o con riflessioni mentali. La strada è reintegrare la consapevolezza della propria fisicità90. Iniziamo dapprima con esercizi di rilassamento. • Esercizio 66: rilassamento da seduto Mettendovi a sedere, abbandonatevi sulla sedia come corpo morto, in modo da sentirvi veramente sostenuti dalla sedia. • Esercizio 67: camminare rilassati Camminando, concentrate lo sforzo muscolare nelle gambe, lasciando riposare il resto del corpo. • Esercizio 68: altre situazioni In vettura, in treno, non tendetevi con uno sforzo di irrigidimento, come se voleste con ciò far accellerare il veicolo. State tranquilli e rilassati. Ascoltando un discorso, assistendo a un concerto oppure a uno spettacolo cinematografico rimanete in uno stato di perfetto abbandono fisico, in modo da dimenticare il vostro corpo. Infine eseguite esercizi metodici di rilassamento completo: • Esercizio 69: rilassamento globale Allungatevi sul letto e incominciate una rassegna del vostro corpo per constatarne il grado di tensione. Allora, partendo dalle braccia, provatevi a lasciarle rica- dere pesantemente come se si trattasse di braccia di legno articolate alla spalla, al gomito e al polso. Altrettanto fate colle gambe. Esaminate i muscoli del collo, quelli del torace, le vertebre cervicali, la lingua, le dita delle mani e dei piedi, gli organi interni (diaframma, polmoni, intestini). Quando vi sentirete perfettamente rilassato, rimanete così per un tempo abbastanza lungo, chiudete gli occhi e studiatevi di non percepire nessun rumore esterno, di eliminare ogni pensiero, rifiutando dolcemente di prestargli attenzione non appena si presenta nel campo del cosciente. Un riposo di questo genere, prolungato per un quarto d’ora nel corso della giornata, risulterà più benefico di qualche ora trascorsa a oziare in un caffè. Seguono poi gli esercizi di «presenza al corpo». Imparare la presenza a livello del corpo significa imparare a sviluppare la «sensazione della corporeità». • Esercizio 70: più referenti allo stesso tempo Mantenere più referenti corporali contemporaneamente (ad esempio consapevolezza della mano destra e del piede sinistro del corpo). 91 Esercitarsi continuamente a mantenere coscienza del nostro corpo ci aiuta a lasciare cadere letteralmente gli aggregati di pensiero che noi giustapponiamo alle nostre sensazioni fisiche (tanto che alcuni utilizzano l’espressione «psicosoma» per intendere questo aggregato) e sentire realmente il corpo. A questo punto la parola «Io» perde significato, e ci accorgiamo che era semplicemente un qualcosa che attaccavamo a qualcosa di profondamente diverso. Io, me, e mio sono solo nomi che l’insieme psicosomatico usa per definirsi, ma non sono la coscienza. La parola «Io» è connessa prima di tale stadio al corpo. Il corpo non è un concetto ma una realtà fisica. Anche ogni elemento attorno a noi ha una sua corporeità dello stesso tipo. Nel percorso della presenza a poco a poco ci rendiamo conto che il nostro corpo è nella realtà. In altre parole ci «ricordiamo di noi» e sentiamo la nostra corporeità come qualcosa di tangibile al pari dell’ambiente esterno. Tale livello porta anche a «sentire l’altro». Se infatti la nostra coscienza è oltre il corpo, può anche percepire il prossimo. Nell’antica scolastica questo livello corrispondeva alla «carità» e anche nella via del Tao vi sono degli esercizi che consistono nell’«entrare nell’altro». La realizzazione finale a questo livello è che il nostro corpo è fatto della stessa sostanza di ogni altra cosa e che non esiste un corpo individuale sepa168 L’ENERGIA SEGRETA DELLA MENTE I TRE PRINCIPI VITALI 169 rato. Una tra le difficoltà da superare per essere presenti è infatti la differenza tra «interno» ed «esterno» del corpo. Ma sia interno che esterno partecipano alla medesima realtà di «percezione». A un livello superiore possiamo essere presenti alla corporeità delle persone attorno a noi e alla nostra corporeità. Una possibile analogia tra l’alchimia taoista e quanto succede a questo livello sono le circolazione della «perla» (piccola e grande) e l’inizio della costruzione di un corpo di luce all’esterno, così come il «guardarsi da dietro». Quando ci guardiamo da dietro, infatti, vediamo il nostro corpo agire nella realtà. Il nostro corpo diventa fisicità pura come tutto quanto lo circonda. L’atteggiamento è di amore. L’essenza del corpo è amore. Lo sviluppo di questa dote corrisponde alla percezione delle ensazioni corporee, proprie e degli altri. A livello di presenza implica anche comprendere gli altri a livello primario, prima delle concettualità che possiamo costruire su di loro. • Esercizio 71: ren chen Una tecnica molto potente e utile nello sviluppo di questo principio con corrispondenze occidentali 92 è chiamata in Oriente ren chen93. Consiste nel sentirsi nell’altro. Per sviluppare tale abilità partite da voi stessi. Cominciate a sentire le vostre sensazioni a caso. Cercate di essere presenti a voi stessi. Passate poi all’altro. In tale tipo di lavoro si ha anche quella che viene detta una «soluzione di ritmo»: «d’improvviso ti trovi dentro chi ti sta innanzi. Sei lui. Segui lo svolgimento dei suoi pensieri… e poi ti ritrovi in te stesso. La cortina ricade. La legge dello spazio ritorna… Man mano che l’intero tuo essere si armonizza e unifica anche nel profondo, le soluzioni di ritmo si faranno meno improvvise, meno discontinue». 94 Sensorialità connessa: udito Classicamente questo stadio di evoluzione è legato al senso dell’udito. Un grado evoluto di presenza permette di sentire un suono universale, come una vibrazione. Si tratta di un suono «cosmico». L’ascolto di tale suono è ovviamente solo possibile mantenendo il silenzio mentale. La rinuncia all’«Ego» L’attenzione al corpo è un primo livello di rinuncia all’Io 95. Paradossalmente più vi facciamo attenzione, meno ci identifichiamo con l’Io fisico. Anche il temine «mio» perde significato. Il termine «mio» è infatti una estensione del concetto di Io. Invece di dire «il mio corpo», ci viene spontaneo dire «il corpo». Proseguendo con ulteriori esercizi e con l’attenzione a sé potrete arriva- re in certi casi anche a vedervi come da fuori oppure in quarta posizione. Questo stato particolare può essere facilitato da alcuni esercizi: • Esercizio 72: sguardo da dietro Stare presenti alla percezione del corpo fisico e osservarsi come «da dietro». Immaginare di essere come «dietro di sé»96. • Esercizio 73: il dolore e la presenza a sé Essere presenti a una sensazione corporale (anche dolorosa) e al corpo contemporaneamente, e rendersi conto che è il corpo che la sente: «esso» sente dolore, ma questo non ci coinvolge. • Esercizio 74: tensioni e rilassamenti Eseguire tensioni muscolari seguite da rilassamenti. Esercizi fisici di distensione globale della schiena per rompere le «pietrificazioni» Sulla schiena possiamo localizzare vari punti di tensione. Può essere utile, oltre al rilassamento globale sopradescritto, eseguire una distensione globale della schiena. Abbiamo osservato come questa distensione globale è particolarmente efficace in concomitanza di esercizi per lo scioglimento di tensioni emozionali (eseguiti in altra posizione) e porti a «fissare» definitivamente il risultato così ottenuto. • Esercizio 75: cerchio e stiramento totale Posizione: coricarsi a terra. Piedi congiunti, braccia posate al suolo, in prolungamento del corpo. Esecuzione: Con una energica spinta sollevate i piedi facendo descrivere loro un semicerchio sopra il vostro capo. Alla fine del movimento le punte dei piedi toccheranno il suolo.