Nella tradizione cinese vi è un lavoro che progressivamente si innalza dal tan tien inferiore fino al superiore. Analogamente la volontà può guidare nella sessualità l’energia risultante verso l’alto. Un processo simile avviene nell’athanor come si evince da un altro antico simbolo: l’acciaio nel quale l’energia viene guidata verso l’alto78. Notiamo infatti la similitudine tra il simbolo dell’acciaio e un altro simbolo dell’athanor, dove questo viene inteso semplicemente come «luogo della combustione». L’athanor può quindi essere visto come la materia vieppiù animata, a questo punto paragonabile all’uomo durante l’atto sessuale che ridesta la sua potenza. Il simbolo contiene una A, che si può scomporre in L, segno di fuoco, e una barra orizzontale (segno dello zolfo e della consapevolezza). E infine la lettera T (tau) che si rapporta alla croce ansata, cioè la Venere Ermetica. In sovrimpressione il circolo, cioè il rapporto tra ciò e la materia. L’acciaio appare lo strumento che dirige l’energia. L’athanor è quindi il punto di partenza dell’energia, che l’acciaio guida verso l’alto (la testa). Come dice il Pernety79: «l’athanor è la materia animata da un fuoco filosofico, già presente in essa ma che normalmente è addormentato, e che non si può sviluppare che con l’arte.» Il percorso dell’energia e il fiore Con l’acciaio, l’energia può allora essere guidata verso l’alto fino alla testa. «Nel momento in cui si risveglia infatti la virtù dell’acciaio, si è avviati verso il conseguimento del potere spiritualmente virile capace di portare gli elementi dell’essere umano a uno stato che non appartiene più al «flusso»80. L’attraversare le acque o la terra da parte dello «stelo» e poi il suo aprirsi in fiore, adombrano ermeticamente questi stessi significati. Fisiologicamente il fenomeno avviene con l’apertura del fiore nella parte più alta della testa. Questa parte del corpo, corrispondente nella filosofia indiana al chakra più alto è attribuita a Saturno che, originariamente nell’uomo medio evirato, cioè privato della sua potenza, viene invece con questa metodica riportato a dominare, a essere «dio dell’età dell’oro»81. 218 L’ENERGIA SEGRETA DELLA MENTE PIANI DI COSCIENZA SUPERIORI 219 Il magnete Il concetto ha anche applicazione nel magnetismo personale. Come dice Giuliano Kremmerz: «il segno alchemico del magnete è analogo alla simpatia degli estremi sessuali». È quindi chiaro il significato di quanto afferma Pernety: Il centro del magnete contiene un sale nascosto, un mestruo che può calcinare l’oro filosofico. Questo sale preparato forma il loro mercurio, con il quale compiono il magistero dei saggi al bianco e al rosso. Diviene una miniera di fuoco celeste, che serve di fermento alla pietra per moltiplicarla, farne l’elisir, la polvere di proiezione, e la medicina universale. E tutto ciò si fa con un’operazione semplice, senza molta spesa, ma in un tempo un po’ lungo In pratica l’utilizzo della forza sessuale è una delle chiavi per potenziare l’uomo82. Il sale nascosto che può calcinare l’oro è questa forza. Questa forza è anche alla base del mercurio igneo (cioè il mercurio dei saggi), che è la base della pietra al bianco e al rosso. Il magnete è il binomio attivo e passivo del corpo umano. Ecco quindi come il segno del caduceo si riconnetta al magnete. Dice ancora Kremmerz che «il magnete si sviluppa per potestà di circolazione del mercurio» grezzo nell’uovo ed è calore non fisso (pietra al bianco), che deve per fissazione diventare fisso (è il passaggio successivo della pietra al rosso) 83. Questa «potestà di circolazione del mercurio» si riconnette all’utilizzo della respirazione. L’utilizzo delle tecniche sessuali è estremamente potente per aprire la mente e permettere una «intuizione» di quello che è il «tempo assoluto». Tuttavia la presenza deve essere un impegno di vita. Solo così si evita che l’utilizzo esclusivo della metodica sessuale possa avere infatti dei gravi contraccolpi 84 e che una eventuale perdita di controllo accidentale possa portare a un tono mentale molto inferiore a quello ottimale. Non serve infatti avere un elemento e non gli altri. Questo è il vero significato dell’espressione «acque corrosive» con la quale un tempo venivano indicate. Superare l’«Ego» e il tempo abituale La realtà è quantica e imprevedibile. Il fine cui vogliamo portarvi con questo libro è superare le sovrastrutture mentali con cui cerchiamo di arginare il caos della realtà, costruendoci una fissità fittizia, e accedere finalmente alla vostra mente quantica, all’homo totus. Il sesso è solo uno tra i metodi energicizzanti, e rappresenta tramite l’eccitazione una maniera di ottenere il «caos visibile». Ma il risultato è anche egualmente raggiungibile con la semplice presenza continua che crea il «caos invisibile», che progressivamente ma con sicurezza distrugge le sovrastrutture che impediscono all’uomo di essere se stesso85. Il passaggio per recuperare il proprio tempo è infatti superare il nostro piccolo Io che programma e che pensa di essere tutto, andando al di là dell’utilitarismo, e la presenza all’istante ne è sia la prima che l’ultima chiave. Nel tempo presente si annida allora la vera eternità. Quello che è essenziale è la presenza, non la singola tecnica. Riesaminiamo ora da capo le varie fasi dell’eccitazione energetica già esposte con riferimento alle tecniche sia «dello specchio» che sessuali soffermandoci su altri aspetti profondi contenuti in tale opera, affinché il lettore possa meglio interiorizzarne il significato. Il «Bianco» e il «Rosso» («albedo» e «rubedo»): la rinascita dell’uomo La morte dell’Ego significa la rinascita dell’uomo, in una dimensione superiore globale e verticale simboleggiata col simbolo |. In questa verticalità ci sono due momenti. Nella tradizione dei simboli il bianco (albedo) e il rosso (rubedo) si riferiscono a due tappe fondamentali e successive conseguenti a questa «rinascita» dell’uomo fino a raggiungere un livello di coscienza sempre più ampio nel quale la connessione si estende a tutte le percezioni, all’ambiente e alle altre persone. Analizzando la natura della coscienza si trova che il concetto comune della coscienza umana, il concepire, cioè, la coscienza individuale come separata e necessariamente limitata e dipendente dal suo piccolo universo, non corrisponde ai fatti. La coscienza subliminale, studiata nell’ipnosi, nel sonnambulismo e nella medianità, si manifesta molto più larga e perfetta della coscienza ordinaria. Frederic W. H. Myers 86 non ha esitato ad attribuire alla coscienza subliminale facoltà e poteri senza confronto più estesi di quelli della coscienza ordinaria, ed Eduard von Hartmann87 ha fatto dell’incosciente una specie di divinità praticamente onnipotente. Tutti i mistici, orientali e occidentali, in base alla loro esperienza personale, concordemente asseriscono che la coscienza umana nel samadhi o nell’estasi si estende e si trasforma in modo meraviglioso… Lo svolgersi della vita nello spazio e nel tempo (cioè le necessità di sopravvivenza) «è molto probabilmente una delle cause che originano e mantengono il senso di separazione della coscienza»88. 220 L’ENERGIA SEGRETA DELLA MENTE PIANI DI COSCIENZA SUPERIORI 221 «Albedo»: esaltazione e percezione spirituale Tutte le tradizioni di sviluppo ammettono dimensioni di sviluppo non fisiche, e sostengono che il mondo non è solo quello che tocchiamo. Per la fisica quantistica la fisicità del quotidiano è solo una fallace impressione dei sensi. Di tanto in tanto anche l’uomo medio sale per caso oltre tale impressione. In alcuni momenti è allora come se potesse dare una fugace occhiata al passato oppure al futuro. La realtà sembrerebbe essere che il tempo lineare è un’illusione, e che la totalità del tempo esista come un tutto unico, accanto al presente. Per l’uomo medio queste sono però eccezioni, momenti nei quali l’Ego e l’abitudinarietà dell’osservare solo le «cose» in una sequenza temporale abbandonano un’attimo la presa. Egli, sbagliando, tenta poi di razionalizzare questo sguardo su un mondo che non conosce. Sono attimi nei quali lo spirito sembra liberarsi dalle catene che lo vincolano alla carne e vede cose a lui normalmente celate. E si tratta di esperienze esistite da sempre, e riportate nel passato tra l’altro da Platone, Aristotele, Fichte, Hegel. Chi cerca, integra invece tutto e anzi lo sviluppa. Per chi vuole essere veramente presente la percezione e la presenza si estendono quindi dal corpo alla visione e all’intuizione89. È la reintegrazione che prosegue verso il «corpo energetico» e l’anima vitale. E può anche essere vista come percezione e integrazione dei dinamismi infracoscienti che reggono sia il corpo che la percezione della realtà. E nasce anche una comprensione profonda della dimensione simbolica, intuizione del simbolo, di quegli elementi profondi alla base della nostra comprensione della realtà. Reintegrarci significa infatti connetterci, allargarci, espanderci anche a dimensioni non direttamente sensoriali e più spirituali. Il principio Superiore «Lunare»  I filosofi ermetici tale fase la chiamavano «lunare» o «opera al bianco» (albedo). In questi stati si vede la luce spirituale. E, come tutti i simboli, esiste anche una componente fisica. Infatti, fisiologicamente si verifica anche un diverso funzionamento del cervello, accompagnato da effettive sensazioni luminose e dalla visione di luce bianca. Lo stato è però prima di tutto uno stato dell’animo. L’uomo si è sciolto dall’Ego e acquista una visione più ampia. Non bisogna confondere gli esercizi con lo stato. Questi sono maniere di allargare la percezione a realtà non fisiche ma, se vogliamo veramente raggiungere il traguardo, non devono divenire mai realtà in cui identificarci. Altrimenti cadiamo in quello che viene chiamato «culturismo psichico». Alcuni ad esempio si entusiasmano allo sdoppiamento, oppure a sviluppare la sensibilità alle immagini e alle sensazioni degli altri nel modo cosiddetto «telepsichico», oppure anche a sviluppare capacità taumaturgiche. Questo è un errore. Sviluppano infatti una capacità solamente e dimenticano che questa deve essere sempre coordinata con il tutto. Solo nel tutto realizziamo veramente l’homo totus o «uomo globale» o «quantico». • Esercizio 85: la convergenza oculare Questo esercizio sviluppa la sensibilità al corpo sottile: osservate il punto dove il naso si collega alla fronte (il terzo occhio). Prendere coscienza a livello del terzo occhio delle immagine apparenti. Dopo aver effettuato questa pratica ditevi: «il mio spirito può muoversi al di là del tempo e dello spazio». • Esercizio 86: le aure Per sviluppare la sensibilità al corpo sottile: cercare di vedere le «aure» delle persone (esercizio di origine ch’an). Dote tradizionalmente connessa: intelligenza Nell’antica scolastica, derivata a sua volta dalla tradizione classica, tale livello di sviluppo del potenziale umano è legato all’«intelligenza», cioè un livello di comprensione e visione superiori a quelli correnti, che sono limitati dall’ignoranza. È la capacità di comprendere i significati. È la reintegrazione del livello anche spirituale che permette infatti di comprendere la via. Finché si rimane sul livello fisico si è infatti connessi alla fisicità e alle sue limitazioni. La lucidità mentale Nell’opera al bianco si nota un riconnettersi a una serie di percezioni che vanno al di là del fisico. È caratterizzata da fenomeni di «lucidità». La parola deriva da «lucido», a sua volta è connessa alla radice della parola «luce». Nei fatti da sempre la luce è connessa al fatto di avere «idee chiare», «una visione del futuro». La lucidità mentale è anche la base dell’intuizione. L’intuizione (dal latino in tueri) indica il volgere dello sguardo verso un mondo interiore 90. L’intuizione è la voce del cuore, quella coscienza che permette all’uomo di orientarsi senza errori riguardo al giusto compimento e realizzazione della sua individualità91. In altre parole quello che accade in questa fase è il risveglio delle forze e del pensiero dell’individuo, l’affinamento dell’apparato sensoriale e 222 L’ENERGIA SEGRETA DELLA MENTE PIANI DI COSCIENZA SUPERIORI 223 un sempre più largo campo di espansione e realizzazione delle facoltà dell’individuo. Contemporaneamente aumenta anche il magnetismo. Utilizzo della luce per eccitare il cervello Oltre alla disposizione interiore, un ausilio per lo sviluppo di questa «intelligenza» superiore è la luce, intesa anche come elemento fisico che impatta e agisce sulla nostra fisiologia. Presso la nostra scuola abbiamo svolto una serie di ricerche probanti sul suo utilizzo per potenziare l’uomo92. La luce fisica è utile ad esempio in fase iniziale, per aiutare a creare l’immagine mentale della luce stessa93. Possiamo poi aumentare il magnetismo con l’accorto uso della luce bianca sia diretta che riflessa94. È possibile raggiungere stati di pienezza anche senza il suo uso fisico, ma il percorso sarebbe molto più impervio e comunque si passerebbe lo stesso attraverso fasi in cui questa apparirebbe mentalmente. • Esercizio 87: memoria del riflesso visivo della luce Esercitatevi a guardare oggetti sui quali cade la luce e a ricordarli nella mente. Questa luce è infatti polarizzata (anche uno specchio ci permette di ingenerare tale tipo di luce). La luce riflessa porta a un cambiamento neurologico nell’animo e alla percezione più attenta del «diafano», cioè allo sviluppo della polarità ricettiva e percettiva delle energie. Molte sono le tradizioni di sviluppo dell’uomo che utilizzano come aiuto fisiologico la luce, sotto forma di fuochi, candele, lucerne ecc.