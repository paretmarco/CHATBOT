 ISI CNV Research Team Enciclopedia Pratica dell’Ipnosi Erotica e dell’Energia Sessuale Ipnosi, PNL, PNL3 e Quantum per la Sessualità e le Relazioni Trilogia composta da: LIBRO PRIMO Chiavi dell’Ipnosi erotica Manuale Concentrato di PNL, PNL3 e Quantum per Seduzione ed Erotismo LIBRO SECONDO Ipnoterapia e Sessualità Come Creare Relazioni durevoli LIBRO TERZO Tecniche di Energia Sessuale ISBN 0-9793997-3-4 ISBN13 978-0-9793997-3-2 © 2007 - NLP International Ltd Prefazione Questa trilogia è un’ enciclopedia che vi guida alle chiavi dell'ipnosi erotica e dell'energia sessuale. E’ un'opera unica per avvicinarsi alla comprensione del sesso e sviluppare una vita più piena e felice… E’ scritto per persone che vogliono potenziare la loro sensualità e sessualità, e comprendere meglio sè stessi, la propria comunicazione, il proprio partner, il proprio corpo. Indica una via nella quale il piacere sessuale può essere proprio la strada per raggiungere risultati più alti, migliorare il proprio benessere e risvegliare la propria forza interiore. E’ una strada seguendo la quale è possibile migliorare sé stessi, aiutando anche a migliorare o creare in maniera nuova il proprio rapporto di coppia e facilitando la felicità e serenità di ognuno. La felicità sessuale, relazionale e sensuale di ognuno è il prodotto di un insieme di elementi. Questi elementi sono la propria energia, le proprie attitudini, il proprio ambiente, la propria comunicazione, la propria attitudine fisica. Proprio per questo quest'opera si compone di più libri autonomi: LIBRO PRIMO: “Chiavi dell'ipnosi erotica” che contiene anche al suo interno il “Manuale Concentrato di PNL, PNL3 e Quantum per la Seduzione” LIBRO SECONDO: contiene: “Ipnoterapia per la vita sessuale”: per potenziare o riappropriarsi della propria potenza sessuale. Propone inoltre una serie di consigli utili per costruire e mantenere relazioni LIBRO TERZO: Chiavi dell'energia sessuale. Il sesso è la base profonda della vita ad al contempo è la vita stessa. E’ la manifestazione di quell’energia di base che ammiriamo ovunque nell’universo, in ogni singola cellula del corpo ed in ogni essere vivente. L'energia sessuale è l'energia più importante di tutte in quanto primaria, ed è alla base di tutto. L’atto sessuale è un ritorno alla natura ed alla purezza. Le pagine che state per leggere vi guideranno a poco a poco a conoscere aspetti poco noti di questa forza e del suo possibile sviluppo. Poichè infatti è alla base della vita, con la sua corretta gestione possiamo trasformare la vita intera. Gli argomenti trattati sono molti, e costituiscono un tutto che si riassume nella personalità umana. Molte importanti teorie psicologiche vedono il sesso come la fonte stessa della vita, l'origine profonda delle nostre forze, l'elemento fondamentale nell'uomo. Anche noi abbiamo un percorso che indichiamo sulla base delle nostre ricerche e della nostra esperienza. La nostra opinione è che la sessualità normalmente vissuta (che potremmo chiamare culturale) è solo una piccola parte della sessualità di base dell’uomo. Questo significa parallelamente che l’uomo estrinseca nel mondo solo una parte di quello che potrebbe essere. La cultura umana sovrappone abitudini e concetti che entrano nella nostra mente e la condizionano fortemente limitandola. Questo porta a volte a problemi e tristezze. E’ possibile però accedere alla nostra NATURA VERA. Con Natura vera intendiamo la forza naturale che riposa in noi e che è alla base di tutto. L’ipnosi può allora essere vista come una strada che aiuta ad aprire la mente, superare i blocchi culturali, e cominciare a connetterci all’energia di base. A sua volta quest’energia di base può aiutarci sia nello sviluppo del corpo e della mente, ringiovanendoci letteralmente, sia nell’aumentare il piacere e l’energia. Parliamo in sintesi quindi di un’energia sessuale, che è energia di vita e che risvegliata con il giusto approccio, porta l’uomo e la donna ad essere più sé stessi e naturali. Quando risvegliamo quest’energia, possiamo infatti mantenerla alta con semplici esercizi che a loro volta ci portano a cambiare la vita, modificare il nostro modo di essere, potenziare il nostro benessere e la nostra salute ed elevare il nostro animo oltre che ad equilibrare la nostra psiche ed il nostro corpo. E’ un mondo nuovo, e state per scoprire RARI ed UNICI elementi che comprendono tra l’altro anche l'applicazione della PNL, della PNL-3, dell'Ipnosi e delle più moderne tecnologie di psicologia quantistica ai campi affascinanti della sessualità e delle relazioni. Molti dei risultati qui indicati sono stati sviluppati e testati nei nostri seminari, che vi permettono di capire voi stessi e la comunicazione (PNL ,PNL3 ed Enneagramma), accedere alle potenzialità del vostro inconscio e della vostra mente tutta (Ipnosi e Quantum) e comprendere le dinamiche energetiche (Mesmerismus ©, Presenza ed Alchimia Interna della via sessuale) Tra i vari risultati pratici che sono davanti a voi menzioniamo: 1. Vivere la propria natura sessuale in contesto relazionale. Migliorare la vostra capacità di creare rapport con sottofondo sessuale: divenire un maestro nell'utilizzo e nella comprensione di tecniche irresistibili di seduzione e magnetismo che nascono dalla vostra stessa natura animale. Questo significa potenziare la comunicazione: Incrementare le vostre capacità nella comunicazione sessuale (e vogliamo dire, nella comunicazione in genere) e nel gioco della seduzione anche all’interno di un rapporto già esistente 2. Piacere: Aumentare le sensazioni di piacere sessuale e le sensazioni orgasmiche connettendosi alla forza che è in noi - Scoprire tra l’altro il campo nascosto dell'"ingegneria del climax" e dell’orgasmo 3. Coscienza: Vivere una vita più piena e completa attraverso la "consapevolezza" sulla forza nascosta nell'energia sessuale, alla base della vita stessa! Il processo mira a coordinare le molte energie del corpo in un’unica direzione. 4. Andare al di là del gioco sociale erotico e nello stesso tempo capirne le regole 5. Tecniche antiche e moderne di terapia sessuale per disturbi dell'eiaculazione e frigidità, 6. incrementare l'autostima nelle relazioni sessuali e negli incontri con il sesso opposto, superare la timidezza e gli ostacoli creati dall'eccessiva timidezza nelle relazioni 7. Aumentare la durata del gioco erotico ritardando l'eiaculazione maschile e migliorando l’orgasmia femminile 8. modificare in genere i modelli insoddisfacenti di comportamento sessuale attraverso le suggestioni post-ipnotiche 9. vivere una vita piena e superare le paure sessuali, i tabù, i complessi e gli elementi mentali che non vi piacciono in voi e nel vostro partner 10. Potenziare il vostro benessere 11. Superare elementi limitanti del corpo e della psiche. NOTE SUGLI AUTORI: La prima stesura parziale di alcuni capitoli del libro 1 (chiavi dell’ipnosi erotica) si deve ad A. Manica su incarico della nostra scuola. Tutte queste parti sono stati però ampiamente rimaneggiate alla luce delle più recenti evoluzioni della scuola. Altre parti sono state realizzate grazie ad Ivano Pedini ed altre al dr. Marco Paret. Quella che qui presentiamo è un’edizione adattatata, aggiornata ed ampliata con oltre il 70% di elementi nuovi ed introduzione ad opera dello staff dell’istituto ISI-CNV. LIBRO PRIMO Filo conduttore di questo Primo Libro è un'introduzione agli aspetti comunicazionali, linguistici e più conosciuti dell'ipnosi erotica. In altre parole impariamo a COMUNICARE per creare e vivere STATI EMOZIONALI. Quella che state per imboccare può essere una strada fondamentale per aprirsi alle sensazioni della vita. Aprirsi alla sensibilità è infatti la prima strada per avere la possibilità di sperimentare ed incrementare la forza sessuale primaria. E questo è tanto più necessario in quanto la cultura attuale incanala l’espressione sessuale e la limita. Quello che vogliamo fare è aiutarvi a superare il bloccaggio negli elementi di questa forza, che essendo naturali se espressi permetterebbero invece una crescita dell’individuo in maniera conforme a sé stesso.