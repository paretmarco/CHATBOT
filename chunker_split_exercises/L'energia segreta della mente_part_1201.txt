Ogni livello è una particolare maniere di percepire noi e l’universo. Sono livelli di compenetrazione (amalgama) col tutto. Si tratta anche di livelli di libertà. La materia prima del nostro lavoro sono le nostre percezioni. E iniziamo ora dal basso, dalla coscienza delle sensazioni base (calore, respiro, pesantezza, ossa) sulla prima riga2 cioè il primo livello (il quaternario) che si riferisce all’integrazione della coscienza percettiva. Dobbiamo imparare a far tacere le «concettualizzazioni» che ci impediscono di vedere e percepire realmente il mondo. La chiave è partire dalle «sensazioni primarie» (vedere, sentire, udire): iniziamo con l’attenzione alle «sensazioni esterne», ad esempio la coscienza delle immagini che battono sul nostro occhio, dei suoni che 76 L’ENERGIA SEGRETA DELLA MENTE LA REINTEGRAZIONE 77 arrivano al nostro orecchio, e poi alle «sensazioni interne» dove il peso del corpo, l’attenzione al respiro, l’attenzione al calore del corpo e alla sensazione delle ossa costituiscono elementi essenziali. Dobbiamo superare le microtrance che sono i meccanismi automatici che ci rubano la percezione della realtà e del tempo. Ma, in definitiva, in cosa consiste questa realtà? Il secondo livello (il ternario) si riferisce agli elementi fisici e biologici che creano la «realtà». È l’uomo che si riflette nell’universo e che lo percepisce attraverso di sé. Il principio passivo si riferisce al nostro essere biologico e ghiandolare, e al nostro subconscio ed essere infracosciente, mentre la parola «principio attivo» trova riferimento nel nostro essere nervoso e volontario, il sé fisico nel nostro essere corporeo muscolare. Gli esercizi di sviluppo prendono quindi in esame questi elementi. Il primo punto per sviluppare la coscienza di se stesso a quel livello è la respirazione ritmica, seguono poi degli esercizi corporei e lo sviluppo della verticale (come allineamento dei vari centri ghiandolari lungo la colonna vertebrale). Al terzo livello (aereo, il binario) procediamo nel «non fisico» e integriamo elementi energetici e spirituali. Lo sviluppo di questi consegue quasi automaticamente ai livelli precedenti, ma può essere grandemente facilitato tramite vari metodi, come l’utilizzo della luce bianca e l’attenzione al corpo all’altezza del cuore, e altro. In particolare lo stato indicato come «Io esteso» corrisponde a una vitalizzazione dell’essere sottile, mentre lo stato «Io-non Io» corrisponde a un distaccarsi dall’attenzione alle strutture profonde del nostro Ego 3 . Tale stato permette di rendere stabile il nuovo essere. Per raggiungere il livello più alto è necessaria anche l’integrazione della sessualità. La sessualità rappresenta il mezzo con il quale riprendiamo contatto con energie profonde all’interno di noi. Reintegrazione e filosofia rinascimentale Questa divisione su quattro livelli è anche presente nella filosofia rinascimentale sull’uomo: L’uomo è il riflesso di un ordine cosmico, ogni sua parte, anche la più grossolana e istintiva, «partecipa» dell’insieme dei livelli di manifestazione. È un essere totale, l’homo totus, capace di reintegrare progressivamente piani sempre più elevati di coscienza. Quattro sono i livelli di compenetrazione tra il microcosmo (uomo) e il macrocosmo (universo). Il livello grossolano: il corpo fisico con i suoi organi di cognizione sensoriale e di azione; il livello sottile: la mente e i suoi aspetti subconsci, inconsci e iperconsci; il livello causale comprendente tutte le manifestazioni dell’anima che vive nel mondo del relativo, sperimenta i sentimenti del conflitto ed elabora i concetti di Bello, Vero, Utile e Buono (il Bene) e i suoi opposti (il Male) 4 . Reintegrazione alchemica occidentale e confronti con l’alchimia cinese Il cammino di sviluppo descritto è parallelo ai processi dell’alchimia interna taoista 5 . Scopo infatti comune 6 è elevare l’uomo. In Cina la divisione tradizionale è la seguente (possono esistere leggere varianti): – Collocazione dei «cementi» (zhu ji lian yii); – Raffinare l’essenza e trasformarla in energia (lian jing hua qi); – Raffinare l’energia e trasformarla in spirito (lian qi hua shen); – Raffinare lo spirito per raggiungere il «vuoto» (lian shen huai xu); – Trasmutare il vuoto per incontrare il Tao. Più specificamente e raffrontandola col percorso ermetico: – La pratica della fase uno (cementi) è analoga al lavoro sugli elementi (prima riga della tetractis che corrisponde all’elemento terra ♁) e notiamo come la parola «cementi» esprima un’idea simile; – La fase due (raffinazione in energia) è parallela alla seconda riga della tetractis (più il primo elemento della linea tre); – La fase tre (raffinazione in spirito) è parallela alla terza riga della tetractis che appunto è il livello «aria» ; – Le fasi quattro e cinque rappresentano i livelli più alti di trasformazione (livello «fuoco» nella tetractis). Analizziamo ora le varie fasi: Prima fase: collocare i cementi («zhu ji lian yi») In questa fase vengono utilizzate una serie di tecniche quali ad esempio: – interruzione del pensiero discorsivo zhinian (corrispondente in Occidente alla pratica del silenzio); – regolazione della respirazione diaoxi (corrispondente in Occidente alla pratica del controllo dell’elemento aria). In pratica operiamo sul corpo e sui suoi elementi. 78 L’ENERGIA SEGRETA DELLA MENTE LA REINTEGRAZIONE 79 Nella pratica taoista è essenziale mantenere una buona salute di corpo, mente ed emozioni per poter proteggere i tre tesori (jing, qi, shen, cioè essenza, energia e spirito). Il punto centrale è creare la «medicina» (yao) nel dan tian7 . La respirazione di tipo addominale (fushi huxi) è basilare in questa fase. Analogamente nell’ermetismo occidentale tale fase è normalmente riferita al livello più basso dei tre forni sovrapposti dell’athanor (il forno alchemico) e viene utilizzata la respirazione bassa. Seconda fase: raffinare l’essenza e trasformarla in energia («lian jing hua qi») In questa fase la essenza basale (yuan jing, connessa con l’energia sessuale) viene vaporizzata perché si trasformi in energia (qi). Questa energia si muove lungo il condotto spinale (meridiano du) e discende nella parte frontale del corpo (meridiano ren) in forma di anello, nella cosiddetta orbita microcosmica (xiao zhou tian). In questa salita l’attenzione viene portata all’altezza del coccige, al retro delle spalle, alla nuca. Nelle donne la pratica è leggermente differente e si chiama lian ye hua qi. Per il sesso femminile le barriere da superare sono di fronte e non sulla schiena. Questa fase è parallela al lavoro sulla seconda linea della tetractis. Questa linea corrisponde infatti alla fase «acqua» che culmina nella presa di contatto con il nostro «doppio» lunare. Per l’esattezza, la fase due dell’alchimia cinese corrisponde nella parte finale anche all’albedo (linea tre della tetractis), ovverosia un punto che nella tetractis è vicino al «mercurio aereo», risvegliato dall’energia. Terza fase: raffinare l’energia e trasformarla in spirito (lian qi hua shen) Questa fase corrisponde al relazionare l’energia anche agli otto meridiani straordinari nella cosiddetta orbita macrocosmica. Corrisponde a quello che avviene nella parte centrale della tetractis (le frecce che vanno verso l’alto, verso il «rosso» e il movimento verso la nascita del «piccolo re», il regulus). Nella pratica occidentale corrisponde al settenario di purificazione. In Dante corrisponde alla salita lungo il Monte del Purgatorio e poi nei sette cieli. Quarta fase: raffinare lo spirito per raggiungere il vuoto (lian shen huai xu) In questa fase della pratica, l’energia psichica (shen) si evolve verso lo «spirito originale» (yuan shen). Le energie mescolate dello stato «posteriore al cielo» (hou tian) si ricollegano a un un tipo di energie primordiali chiamate «an- teriori al cielo» (xian tian). Si crea un corpo formato esclusivamente di energia yang. Nella tetractis tale fase corrisponde al salire verso il punto più alto attraversando il «settenario superiore» (andando verso l’oro e il sole, in Dante è il salire oltre i sette cieli). Quinta fase: dal vuoto al «Tao» Corrisponde al punto più alto della tetractis. Reintegrazione e tempo totale Più sviluppiamo la reintegrazione più ci avviciniamo alla percezione del tempo totale. Ogni divisione limita infatti la nostra percezione del tempo. Ad esempio la divisione tra «percezioni esterne» e «percezioni interne» elimina la coscienza di una parte del vissuto. E crea un tempo «assorbito»; in altre parole la nostra esperienza soggettiva del tempo appare inferiore a quella reale. Notiamo che alcune moderne neuroscienze parlano di uptime o grande acuità sensoriale. Il concetto che qui presentiamo va molto oltre, integrando tutte le componenti umane e mantenendo completa presenza in tutte le dimensioni sensoriali. Scopriamo la differenza analizzando la definizione nella PNL: L’uptime è la condizione in cui tutti i nostri canali esterni sono completamente aperti e operativi, consentendoci di rispondere con facilità e immediatezza a ogni appropriato segnale esterno8 . Dimensione in cui ci troviamo totalmente nell’esperienza sensoriale. Non siamo consapevoli di alcuna esperienza interna9 . È, come si vede, una definizione negativa. Il fine della reintegrazione alla totalità è invece positivo: risvegliarsi, essere coscienti integralmente sia dell’esterno che dell’interno. Il paradigma è quello quantistico basato sulla totalità. La strada indicata qui è di consapevolezza totale, ivi comprendendovi anche i nostri stati interni, le nostre immaginazioni di cui possiamo essere coscienti. Nulla viene scartato, tutto viene «lavorato». A questo punto raggiungiamo una nuova dimensione, in cui il tutto è più della somma delle parti. 80 L’ENERGIA SEGRETA DELLA MENTE LA REINTEGRAZIONE 81 Fisiologia del tempo assoluto Raggiungere la totalità e l’unificazione è quindi il segreto per il «tempo assoluto» e per la «totalità dell’uomo» e per poter così «cogliere i frutti dell’albero della vita». Diamone ora anche una possibile spiegazione fisiologica: nel nostro cervello vi sono varie strutture: • Il cervelletto, cioè la zona della testa responsabile degli stimoli primari. • Il mesencefalo responsabile dell’aspetto emozionale dell’uomo. • I due emisferi (destro e sinistro) responsabili l’uno per una serie di attività di adattamento alla realtà percepita in base a una serie di meccanismi precostituiti di scelta (pensiero logico) e l’altro per la gestione delle nuove situazioni (creativitàpensiero non razionale), e che intervengono in connessione con il mesencefalo anche nella gestione della vita di relazione. • Il complesso della ghiandola pineale e dell’ipofisi in posizione centrale rispetto ai due emisferi. Per quello che si osserva, la percezione del tempo è tipica del meccanismo operativo dei due emisferi, dove il pensiero logico tende a creare un tempo fisso basato sulle cose, mentre l’attività dell’emisfero opposto assieme a quella del mesencefalo tende a creare un tempo «assorbito» e coinvolto da quello che succede (assorbimento «passivo» del tempo emozionale e passionale). Il «tempo assoluto» si situa fuori dal mutuo intersecarsi dei due emisferi: non è infatti solo un lasciare andare la logicità, ma è anche l’entrare in una nuova dimensione che va oltre e che sembra coinvolgere, tra l’altro, due ghiandole (epifisi e ipofisi) situate nella zona mediana della testa. Nello yoga, ad esempio, particolare attenzione è rivolta allo sviluppo del «chakra della corona», e nelle tecniche di alchimia interna cinese varie tecniche portano la persona a concentrare la propria attenzione su di un luogo analogo «dietro di sé». Gli antichi Egizi erano coscienti di ciò e ponevano particolare attenzione alla parte della «corona» nelle loro rappresentazioni umane. I templi egizi ricalcavano (secondo Schwaller de Lubicz 10) il corpo di Osiride disteso con la parte più sacra in corrispondenza della testa (il fondo estremo del tempio). Del resto anche nelle cattedrali cristiane (in forma di croce e quindi anche qui simboleggianti l’uomo-Cristo) la parte più sacra e unificante è dietro l’officiante (o davanti nel vecchio rito, ma comunque sempre nella stessa posi- zione), nel luogo dove spesso si trova la cosiddetta «pala di altare» che contiene gli elementi più significativi. Le rappresentazioni della Grazia, del resto, simboleggiano questa che scende dall’alto, nella zona del chakra della corona. Possiamo quindi vedere che vi è una tradizione ininterrotta e uguale tra varie culture anche molto distanti, che attribuisce estrema importanza a questo punto fisiologico, trasmettendo una «intuizione» della sua rilevanza. Questa zona è infatti «unificante», anche se fuori dalla coscienza attiva e produttiva abituale 11. La reintegrazione dell’uomo mira a mantenere tale connessione superiore e allo stesso tempo le funzioni personali per operare efficacemente nel mondo. Notiamo che, affinché la connessione sia efficace, è indispensabile creare «armonia» di base. Altrimenti non si tratterà di connessione, bensì di prevaricazione di una parte della mente inferiore su questo centro unificatore. Notiamo che il fattore discriminante è il tempo. Quando vi è armonia una parte della coscienza può essere nel «tempo assoluto» e in connessione, mentre un’altra parte può operare nel mondo. L’uomo raggiunge allora il più alto stato di coscienza a lui concesso. Scoprire l’elisir di giovinezza e di energia La strada della reintegrazione qui descritta preserva la salute. È la medicina naturale per eccellenza. Tutti desideriamo restare o ridiventare giovani e conservare la nostra giovinezza. Osserviamo gli animali. L’animale anziano si mischia alle generazioni più giovani. Dall’esterno è spesso difficile determinare l’età. Ovunque volgiamo lo sguardo, vediamo che la Natura ha un’eterna giovinezza, che crea e ricrea, forma e abbellisce. La Natura non invecchia mai, mentre l’uomo, che dovrebbe rappresentare l’essere più evoluto, si lamenta delle sue difficoltà e delle sue malattie, e non è in grado di manifestare la propria perfezione 12. Quello che si semina si raccoglie. Dobbiamo quindi in primis rigenerare l’infanzia nel nostro organismo, superare certi ostacoli che possiamo trovare sul cammino e ristabilire le migliori condizioni nel nostro corpo. L’elisir di vita di cui tanto parlavano gli alchimisti non è un composto: è un processo di energie emanative, dirette dalla potenza dello spirito e trasmesse alle varie parti del corpo grazie al nostro impegno. Per sviluppare questo elisir di salute e giovinezza sono necessari vari passi. Il primo passo è una «separazione»: dobbiamo incominciare a distaccarsi dal tempo fisico programmato e incominciare a percepire il «tempo connesso» fisiologico, cioè il nostro essere di base. Il tempo fisico è infatti una finzione che 82 L’ENERGIA SEGRETA DELLA MENTE LA REINTEGRAZIONE 83 non è «umana». Il vero tempo cui è soggetta la vita dell’uomo dipende infatti dai ritmi suoi interiori (cuore, digestione, battiti cardiaci).