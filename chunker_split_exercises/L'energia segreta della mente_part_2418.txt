Abbiamo dapprima il Purgatorio con sette cornici (equivalenti terreni dei pianeti) ove vengono sciolte le «compulsioni» che ci allontanano dal centro e ci impediscono di riunificarci ed essere veramente uomini. Superate i sette gironi, si è cima al monte del Purgatorio, nel paradiso terrestre, ovverosia il massimo stato raggiungibile prima dell’elevazione energetica. Qui avviene l’incontro con Matelda, che rappresenta la felicità perfetta. Tale fase avviene su di una montagna, che è ancora parte della terra, cioè dell’uomo, e precede quella successiva di salita attraverso i sette cieli e il «superamento» dei princìpi stessi. Successivamente Dante potrà ancora salire ancora attraverso i sette cieli (l’espressione «essere al settimo cielo» viene proprio da questa antica tradizione). È la fase dell’«esaltazione». 146 L’ENERGIA SEGRETA DELLA MENTE I TRE PRINCIPI VITALI 147 Lo spirito liberato dal peso delle compulsioni sale quindi i livelli supremi di coscienza. È l’espansione dello spirito che Dante descrive con termini come «transumanare» e «indiarsi» (diventare Dio). Dopo i sette cieli, simboli delle differenti personalità, si raggiunge il cielo delle «stelle fisse», gli archetipi e le costellazioni che sono nell’uomo e trascendendo ulteriormente questo livello si giunge infine al «cielo della durata 59». Nel ciel che più della sua luce prende, fu’ io, e vidi cose che ridire, né sa né può chi di là sú discende 60. L’essere e i passaggi a lui afferenti non sono esprimibili a parole. Regole pratiche valide per liberare i vari principii Nelle pagine precedenti ci siamo espressi per concetti e immagini. Questi devono essere sempre trasformati in realtà. Riassumiamo: per risvegliarsi, per connettersi ai diversi livelli della cosiddetta «quintessenza superiore» e della verticalità fuori dal tempo abituale, la prima chiave assoluta è sempre l’«essere presenti»61 che abbiamo introdotto nella prima parte del libro. Le altre due sono: – I vari esercizi energetici che ora presenteremo, che portano ancora di più a sciogliere le fissità; – La meditazione attenta sul significato profondo dei simboli e delle parole di questo libro. Infatti, perché il processo di trasformazione avvenga, la vostra mente deve essere capace di «ragionare simbolicamente» e quindi non solo in entità fisiche, ma con tutta la profondità quantica di cui è capace. È il simbolo infatti che stabilisce i rapporti tra le cose e porta a un livello superiore. L’«Ego» e la sua fissazione fisiologica nel corpo Perché sviluppare l’attenzione all’ora? Noi non ce ne rendiamo conto, ma siamo prigionieri delle memorie. E, come dice lo studioso del buddismo Richard Alpert (noto come Baba Ram Dass): «per poter uscire da un prigione bisogna essere consapevoli di esserci dentro». La ragione di tutte le difficoltà psicologiche oppure psicosomatiche consiste sempre nella fissazione di un atteggiamento del passato, un modello che viene perpetuato e che entra in contrasto con la nostra naturale flessibilità. Quello che rende pensieri, emozioni, credenze così persistenti e difficili da cambiare è il loro radicamento nel vostro sistema nervoso e nel vostro corpo. Di questo potete facilmente rendervi conto quando ad esempio una persona tocca un elemento della vostra personalità/identità e provoca allora in voi una reazione fisiologica. La rabbia può provocare problemi di stomaco, la depressione influenza il sistema immunitario ecc. Le malattie psicosomatiche sono quasi sempre causate da reazioni emozionali ristagnanti. Questo fissarsi limita la nostra coscienza e ci allontaniamo dalla percezione della «quintessenza» e dalla possibilità di liberare le nostre facoltà superiori. Possiamo però sciogliere tali «nature fisse», in modo da permettere all’uomo di prendere maggior contatto con la sua totalità e ridivenire homo totus o «uomo globale». Tale risveglio richiede presenza a noi stessi, continuamente mantenuta. Può inoltre essere facilitato attraverso metodiche fisiche. Attivandoci fisiologicamente possiamo «sciogliere» la fusione tra il nostro noi stessi mentale e la dimensione biologica. Il mondo moderno si «dimentica» del corpo: la sedentarietà in cui ha relegato il corpo, nella notte dei tempi, l’invenzione dell’agricoltura, ha reso ancora più facile il «bloccarsi» e il «fissarsi». Vi proporremo quindi nelle pagine seguenti degli ulteriori esercizi, una specie di yoga occidentale, atto a rimettere in funzione alcune delle vostre possibilità. Sommario degli esercizi di sviluppo dei vari gruppi Per poter imboccare la via dell’evoluzione è importante seguire tre regole fondamentali 62. • La pratica di una respirazione cosciente I patterns respiratori fissi mantenuti automaticamente sono infatti il modo in cui una particolare fisiologia e una particolare psicologia vengono mantenute. L’attenzione alla respirazione sviluppa inoltre la consapevolezza di un fenomeno 148 L’ENERGIA SEGRETA DELLA MENTE I TRE PRINCIPI VITALI 149 normalmente inconscio, e quando è ritmata si rivela uno strumento principe per sviluppare anche la volontà che riprende controllo sulla fisiologia. La respirazione ritmica dissolve allora il «falso oro» ovverosia gli aspetti bloccati della persona staccandoli a poco a poco come con uno scalpello. • Un’alimentazione sana e l’esercizio fisico Sono consigliati sia una dieta equilibrata (esente da grassi, alcool, oli e dolciumi, e il più possibile ricca di calcio, vegetali, pesce e frutta: occorre un adeguato apporto energetico, in modo da prevenire sia carenze che eccessi nutrizionali, entrambi assai dannosi per l’organismo) che esercizi di stiramento (come lo stretching dei meridiani energetici: il makko-ho orientale) e di rilassamento., preferibilmente abbinati alla musica. • Un’attenzione al proprio sistema ghiandolare È possibile liberare i dinamismi infracoscienti e del sistema nervoso simpatico (responsabile della distribuzione dell’energia) facilitando la risalita dell’energia (il concetto di kundalini indiano). In particolare, non va trascurato l’apparato genitale, che ha lo scopo di «convertire» l’energia organica e di propagare la vita attraverso l’atto generatore. Si potrebbe addirittura sostenere che tutte le energie non sono che una riverberazione, una trasformazione dell’energia sessuale. Dobbiamo quindi amministrare saggiamente il patrimonio elargitoci dalla Natura, possibilmente cercando di accrescerlo. Metodo pratico per la risalita lungo le «sfere» Mentre sviluppiamo la nostra fisiologia, scopriamo che «saliamo» di livello di coscienza. Questo processo è solo in parte fisico. Per essere efficace ha bisogno del simbolo. Va condotto anche «distaccando» le concettualizzazioni in cui spesso una ne nasconde un’altra. Ogni sfera umana ha infatti una sua «vischiosità» collegata alle parole, credenze e valori corrispondenti. • Esercizio 39: andare alla base delle cose che ci muovono (o ci bloccano) Per incominciare a superare le concettualizzazioni esiste un metodo molto valido, consistente nel «togliere» le parole con le quali «blocchiamo linguisticamente» la nostra coscienza. Ad esempio: se appare la frase «ho paura di non farcela», potete chiedere: «se togli la parola “paura” cosa rimane?». Continuiamo togliendo definizione dopo definizione. Arriveremo a un livello non verbale. Questo metodo porta allora alla sfera centrale, a una maggiore consapevolezza e alla presenza a sé nell'ora63. Quando siete lì fissate poi una luce per trenta secondi e poi chiudete gli occhi senza pensare a nulla. Rimanete allora così fino alla scomparsa totale dell'immagine paraluminosa residua. Questo «fisserà lo stato». A poco a poco apparirà maggiore coscienza nella vostra vita. Coscienza e attenzione al cuore Perché quanto detto si riveli efficace, occorre eseguire qualsiasi esercizio in stato di presenza, liberi da pensieri ingombranti. Le orecchie devono sentire, ma non devono «concettualizzare» la realtà che odono. Gli occhi devono vedere, ma non dare nome a quel che vedono. L’immagine batte sulla retina. Gli esercizi vanno anche eseguiti scoprendone le sensazioni interne non esclusivamente fisiche. Si sente uno specifico qualcosa, anche senza attribuirgli né un nome, né una direzione. Si è semplicemente coscienti di una certa energia. Così incominciamo ad accorgerci che il pensiero non è fisso nella testa bensì che il pensiero si sviluppa dal cuore e da lì arriva alla testa. E questa è un’altra chiave. Esercizi per la prima componente: consapevolezza e spirito attivante D Il Principio Attivo Vivere e attivare in sé questo simbolo. Far proprio questo concetto significa meditare sul principio centrale attivo strettamente connesso alla propria consapevolezza e attenzione. In una pratica precedente bisogna mettersi davanti a uno specchio e guardarsi. Avrete notato che potete perdervi in quello che vedete nello specchio 150 L’ENERGIA SEGRETA DELLA MENTE I TRE PRINCIPI VITALI 151 (il vostro Io esterno, le apparenze esteriori), che però non sono altro che un riflesso di voi stessi! Nello stesso tempo c’è anche «qualcuno che osserva». Questo è il vostro principio attivo. Lo specchio è una metafora: voi potete essere infatti prigionieri dell’orizzontalità (come avviene nella maggior parte delle persone che si fanno risucchiare dalle vicissitudini della vita e si «dimenticano di loro stesse», e come Narciso cadono nello specchio che le riflette 64) ma potete anche prendere coscienza della verticalità e costruire così la base della propria crescita65. La chiave fisiologica primaria per sviluppare tale principio è rappresentata dalla «respirazione consapevole». La respirazione è l’atto vitale per eccellenza, l’attività di base dell’uomo, che lo mette direttamente in contatto con la sua natura e con la natura esterna. Essa ci aiuta a comprendere intuitivamente che siamo una parte dell’universo stesso. E infatti, quanto meno ci scostiamo dalle leggi della Natura, tanto più ci sentiremo sani ed energici. Anche la nostra crescita spirituale ne trae giovamento66. La parola «spirito» è tra l’altro intimamente ed etimologicamente legata al concetto della respirazione. Questo è il primo dei fattori naturali sui quali andiamo ora a operare. Vedendolo in maniera simbolica, il fuoco contenuto nel simbolo D viene mantenuto con una respirazione adeguata. Le fasi della respirazione consapevole Nella fase iniziale di lavoro su se stessi la respirazione viene condotta partendo dalle parte bassa dei polmoni, al fine di «equilibrare gli elementi». Siamo incentrati nella zona vicino all’ombelico. È questo tipo di respirazione alla quale vi abbiamo introdotto nel capitolo «gustare l’essenza». Quando dopo un certo tempo avrete superato le ansie e realizzato una calma olimpica in noi, allora potrete eseguire sessioni di respirazione incentrate soprattutto sulla parte alta dei polmoni. Questo è un piccolo segreto poco conosciuto. In questo punto, al cuore, infatti il respiro tende per effetto riflessologico a stimolare positività e la vitalità. Lavorare in tal modo porta inoltre ancora di più a coordinare la volontà67. Questa è un attributo del nostro principio attivo. Crescendo nello sviluppo psichico, scoprirete infatti che la volontà si trova associata costantemente e intimamente all’Io centrale e alla consapevolezza. Quando sarete a questo livello sarete sovrani di voi stessi. Sarete un voi stessi superiore, non più identificato col vecchio Io. La volontà vi permette allora di dirigere i propri pensieri, di moderare o di esaltare secondo i casi, le emozioni o gli impulsi, e di regnare sovranamente sopra gli stati sensori. A livelli alti la volontà permette anche di autoanestetizzarsi. Quando siete a questo livello, sarete in grado di decidere di non sentire più un dolore. Come il mio amico Pierre, un corsista destinato a una brillante carriera: dopo aver inutilmente tentato per anni di eliminare l’emicrania di cui soffriva attraverso le terapie mediche, decise di non sentirla più. E la eliminò. Oltre a ciò potete decidere di stare bene, e riuscirci. La mia collaboratrice Susanna, ad esempio, che soffriva di sciatalgia e doveva operarsi, un giorno entrò in uno stato di volontà per cui decise che doveva stare bene. Questo accadde vent’anni fa e ancora adesso sta bene. La volontà può fare molto e in certi casi tutto! Lo sviluppo della facoltà volitiva è ovviamente graduale. Potete iniziare con la capacità di raggiungere obiettivi 68.