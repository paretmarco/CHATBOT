L’ars memoriae era tenuta in alta stima dagli antichi. Lo sviluppo del principio attivo è legato al controllo della memoria. Secondo il pensiero di Giordano Bruno75, al fine di ricordare è necessario prima creare uno stato di pace interiore e poi utilizzare la consapevolezza per fissare le immagini. Aumentare la consapevolezza significa creare un collegamento voluto fra traccia mnesica e azione e non farsi dominare dalle «nebbie»76. • Esercizio 46: memoria e consapevolezza Nella tradizione orientale, un esercizio della via del Tao suggerisce di prendere coscienza della propria vita attraverso un lavoro di ricapitolazione serale consistente nel rivedere gli eventi della propria giornata all’incontrario. Un esercizio simile è anche diffuso in Occidente. Questo semplice esercizio ci permette di acquisire gradatamante una memoria perfetta, e ci abitua a uscire dai vincoli di causa-effetto che condizionano la nostra esistenza, acquistando una maggiore consapevolezza. • Esercizio 47: metodi vari di operare sulle memorie Le memorie si attaccano al presente perché rappresentano spesso «situazioni non risolte» e vissute con «bassa consapevolezza». Un primo metodo può essere allora tornare al passato e «risolvere» la situazione che si attacca al presente. Un altro metodo ancora più efficace è tornare al passato e rendersi conto che noi non siamo quell’avvenimento, né quella situazione. Allora possiamo essere liberi. Data la quantità di metodi esistenti al riguardo, ci ripromettiamo di trattare l’argomento in un prossimo libro. Chiavi tradizionali e corrispondenze ermetiche per sviluppare meglio il simbolo D – Corrispondenza pratica: rettitudine nell’azione; – Elemento sensoriale che lo sviluppa: capacità di rivivificazione mentale (memoria); – Compulsione da risolvere: orgoglio; – Colore del prisma che lo attiva meglio: rosso; – Arte che può svilupparlo: arte dell’espressione (retorica); – Forma magnetica: l’utilizzo dell’occhio (fascinazione). Secondo Goethe, «la presenza dell’uomo, il suo viso, la sua fisiognomia, sono il miglior testimone di quanto si può dire sul suo conto». Come abbiamo detto infatti una particolare struttura può col tempo «fissarsi» in un inviduo. La mente si fissa sul corpo. Nasce allora una morfofisiognomia specifica. Caratteristiche del tipo a predominanza del gruppo respiratorio Lo sviluppo predominante del sistema respiratorio, quindi dominato dal principio attivo, porta a un tipo che sviluppa strategie e piani, dominato dal principio «voglio». Così come la coscienza domina l’organismo, il tipo respiratorio ha spesso la tendenza a dominare in ambito sociale, e a volte rischia di portare all’estremo tale inclinazione. Ha facilità di studio e di deduzione. I tipi con tale predominanza devono esercitare un controllo accurato sulla respirazione. È bene che mantengano una posizione eretta per rinforzare i muscoli respiratori. Abitualmente hanno una respirazione ampia e potente, ma in caso contrario ne risentono. Deve poter respirare con facilità. Il nutrimento deve essere semplice, i bagni caldi sono particolarmente indicati per il benessere fisico e mentale. Una caratteristica di questi tipi è normalmente una cassa respiratoria ampia e sviluppata anche nella parte alta: più sviluppano una sola componente a detrimento delle altre, più tendono a respirare solo con la parte alta della cassa toracica. • Il tipo respiratorio-muscolare Ha base respiratoria e inclinazione fisica. È collegato anche alle ghiandole adrenali. Ha gusto della pratica. È dinamico e attivo. I disturbi nascono dai polmoni (cattiva respirazione), coinvolgono il cuore, poi il fegato e infine lo stomaco. Può 156 L’ENERGIA SEGRETA DELLA MENTE I TRE PRINCIPI VITALI 157 corrispondere al «conquistatore» oppure al «realizzatore». Tende a corrispondere al «marziale» ♂. Compulsioni da superare: collera, impazienza, crudeltà. • Il tipo respiratorio-ghiandolare Se sviluppa la seconda inclinazione può corrispondere al Gioviale. Tende a dominare, ma con maggiore dolcezza. La valutazione lo aiuta infatti a essere meno rigido nei mezzi che utilizza per raggiungere i suoi obiettivi rispetto al tipo respiratorio-muscolare; ha più riguardo per gli altri. Se però la seconda inclinazione si sviluppa troppo c’è un disequilibrio. In questo caso il tipo tende all’adiposo, e a dominare le situazioni con la sua espansività. Quando la seconda inclinazione non è sviluppata, si nota che il tipo appare con il volto scavato e tende ad avere aspetti del saturnino , con un temperamento «giudicante». È spesso dotato di buone capacità, ma deve mantenere attiva la seconda inclinazione, cioè quella muscolare per non compiacersi troppo nell’astrazione o in un’eccessiva minuzia. Compulsione da superare: ghiottoneria. • Il tipo respiratorio-intellettuale È un fervente della ricerca. Tuttavia, se incontra delle difficoltà diviene invidioso, anarchico o teso alla ricerca del misterioso e del soprannaturale. Può avere problemi di cuore. Tuttavia la causa della difficoltà originaria è ghiandolare, che trascina dietro i polmoni e poi si diffonde all’indietro. A questo punto il tutto arriva al cuore, poi al fegato e infine agli organi digestivi. Nel caso abbia difficoltà nella digestione sono indicati bagni caldi e olio d’oliva. È anche importante fare attenzione alla temperatura dell’ambiente in cui si trova. Tende a corrispondere al tipo saturnino. Compulsione da superare: avarizia Esercizi per la seconda componente: il principio vitale infracosciente A Il Principio Passivo Come abbiamo detto, il nostro Io riflesso nello specchio è una metafora del «principio passivo» in noi. Esso infatti è noi, ma non corrisponde a dove sentiamo il nostro «Io» e la nostra «volontà». A noi sembra un altro «Io». È l’«osservato». È l’altra metà della spada spezzata77. Anche il suo «tempo» è indipendente da noi, e corrisponde ai nostri processi fisiologici. I molteplici significati del simbolo Meditare su questo simbolo significa meditare sull’anima percettiva dell’uomo. Il simbolo è una guida utile per capire questo «Io che normalmente non sentiamo noi», questo principio mercuriale, hermes, e farlo proprio. Inconscio, subconscio, anima mundi, osservato ecc… sono infatti solo espressioni parziali per indicare qualcosa che comprende sia i dinamismi subconsci che i dinamismi interni con i quali creiamo le percezioni alla base delle rappresentazioni mentali delle quali siamo consci. In pratica in ogni nostra percezione è presente questo principio, perché in pratica ogni percezione trae la sua origine in noi, anche se ci sembra separata. Il simbolo di questo elemento ha due forme: nella sua forma dormiente e quotidiana è . Questo geroglifico è composito e può essere letto in più maniere. Una prima lo può leggere come la croce degli elementi + dominata dal cerchio F a sua volta sottomessa al mondo delle apparenze. La posizione alta del simbolo  che sovrasta la croce (in ) corrisponde alla testa, come a significare che la visione «contratta» del mondo si crea lì e da lì scende nel corpo. Infatti lì sono le nostre trance che costruiscono la nostra visione del mondo. Ma esiste anche un’altra maniera di leggere il simbolo : come ♀ (simbolo di Venere) dominato dal simbolo della luna, come a dire che la nostra «connessione» e «congiunzione» al mondo è normalmente dominata dalle apparenze e non è «totale». In questa lettura vi è in nuce la ragione dell’importanza anche dell’integrazione dell’aspetto sessuale per lavorare sulla nostra «congiunzione» alla realtà, come vedremo oltre. Continuando nell’analisi simbolica, il simbolo completo del «mercurio»78 comprende più elementi 79, che partono dall’elemento dell’energia di base corrispondente all’energia generativa80. Sviluppando tale energia si può passare da una fase vegetativa (biologica) a una fase aerea (di sviluppo dell’energia) simboleggiata allora dal simbolo U. In un paragone interculturale, il sistema delle ghiandole endocrine è in relazione col sistema dei chakra indiani che rappresentano la struttura del nostro animo. Il simbolo nella forma più completa si riconnette quindi a questo concetto e al risveglio della potenza di queste. Aspetti fisiologici: come sviluppare la presenza Lo sviluppo della presenza a sé a questo livello viene ottenuto aumentando la coscienza dell’Io infracosciente e soprattutto dell’Io biologico/animale 158 L’ENERGIA SEGRETA DELLA MENTE I TRE PRINCIPI VITALI 159 che è «noi» prima dei costrutti mentali che ci allontanano dal nostro allineamento naturale nell’universo. Il primo passo pratico implica quindi la presa di coscienza della posizione del corpo, e del nostro allineamento, e soprattutto della sensibilità alla verticale 81. La realizzazione della nostra essenza biologica è la coscienza del nostro essere fisico che si espande dalla testa fino ai piedi. Per arrivare a ciò è necessario un riallineamento che avviene spontaneamente per gradi. Allora l’energia verticale simboleggiata dal simbolo del nitro E può entrare in azione 82. Questo è anche elemento essenziale per la stabilizzazione della presenza. Il secondo passo per lo sviluppo fisico è quindi lo sviluppo delle differenti ghiandole endocrine, alla base del funzionamento del nostro essere neurovegetativo. Lungo la verticale del corpo, che è anche legata all’idea di energia e «nitro» E83, sono situate infatti le ghiandole endocrine. Quando le nostre ghiandole funzionano in maniera sincrona, si può produrre un fenomeno di «elevazione» della percezione del proprio essere infracosciente, cioè del background delle nostre percezioni; avviene allora il fenomeno chiamato «ascensione della kundalini» nelle tecniche indiane. La verticale è il percorso lungo il quale avverrà allora la salita dell’energia84. Lo sviluppo verticale è essenziale per la reintegrazione alla presenza e il raggiungimento della percezione finale di non dualità, efficacemente rappresentata dagli obelischi egizi al mezzogiorno, quando il sole non dà più ombra e il tempo si ferma. Colore e sensorialità connessa: immaginazione Questo principio è connesso al nostro essere naturale «vegetale», e il colore appropriato a tale principio è il verde che domina nel mondo vegetale. È anche simbolicamente connesso all’immaginazione che «crea» la realtà. O per dirla con gli indiani, la realtà è māya, illusione. Infatti, la realtà che appare ai nostri occhi quando li chiudiamo è una costruzione, ma alla pari lo è la realtà che vediamo quando questi sono aperti. I colori, ad esempio, sono solo vibrazioni. È la nostra mente che «crea» il mondo. Tutte le apparenze costruite dal cervello e dal nostro essere infracosciente. Esercizi di «fissazione del mercurio» La persona media è costantemente in movimento. La maggior parte di questi movimenti sono il frutto delle sue reazioni inconscie. «Fissare il mer- curio» è un esercizio fondamentale e una delle chiavi dello sviluppo. È la consapevolezza che si lega al nostro essere infracosciente. Significa sviluppare la padronanza e il controllo di sé 85. • Esercizio 48: verticale Il primo esercizio fissa l’attenzione alla verticale, cioè alla linea sulla quale si trovano allineate le ghiandole endocrine. Iniziamo ora l’«immobilizzazione» del mercurio sia col corpo che con la mente, impedendo che si «volatilizzi» o si «disperda». • Esercizio 49: fissazione del mercurio col corpo Seduti, come una statua egizia, rimanete immobili 86. È difficile mantenere l’immobilità a lungo. Appena incomincerete ad assumere tale posizione i pensieri vi verranno addosso come mosche. Ma persistete. A poco a poco prenderete più coscienza di voi e nascerà un nuovo stato.