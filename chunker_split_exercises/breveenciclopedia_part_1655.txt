I tre gruppi cerebrali sono anche in relazione con tre aspetti della vita: Il lato fisico-materiale è in relazione con l'aspetto percettivo. In armonia aiuta a condurre tutte quelle operazioni che sono utili per il mantenimento della vita, del corpo e delle sue funzioni. E' forma materiale, attiva, naturale. Il lato intellettuale immaginativo permette una meravigliosa potenza, sanamente produttrice ed ordinatrice. E' forma comprensiva, calcolatrice, ordinatrice. Il gruppo Spirituale, equilibrato ed in armonia con gli altri gruppi, sviluppa un'attività dove la moralità, l'intelligenza, il pensiero del cuore ed il pensiero creativo hanno tutti azione. E' forma sensoriale, emotiva, intuitiva. Il fine umano è raggiungere la più completa egualizzazione e lo sviluppo completo di queste tre "forme" cerebrali. Le facoltà di cui ha bisogno sono equilibrio, concentrazione ed attività originale dell'intelligenza La respirazione costale Quando le parti mediane dei polmoni sono messe volontariamente in azione dalla respirazione costale, il diaframma (o cervello addominale) è sollevato ed azionato. Trascina dietro a sè gli organi del bacino, producendo quindi un funzionamento più attivo delle secrezioni ghiandolari interne normali e grandemente fecondanti per tutto l'organismo. Queste sostanze producono un rinforzo di tutta la vitalità dell'uomo; il sistema nervoso viene alimentato da queste, la massa cerebrale vivificata, la forza fisica, lo sviluppo mentale ed intellettuale non conoscono più ostacoli. Il ruolo degli organi genitali Da sempre per la tradizione, è nelle ghiandole genitali che si elabora il "liquore di vita" che si verifica il "grande segreto" meraviglioso della trasformazione della sostanza organica fornita dall'alimentazione e degli elementi eterici forniti dalla respirazione. I succhi alimentari danno infatti origine all'operazione di vitalizzazione ma è solo dopo il raffinamento ghiandolare che una parte dei succhi porta ad un arrivo di sostanze al cervello che aiuta lo sviluppo fecondo di tutto l'essere. Niente può sostituire quest'oro vitale che permette di ricaricare il sistema nevoso, rivivificare il cervello ed aiutare il completo sviluppo del gruppo cerebrale Spirituale. Le sostanze emesse dal sistema ghiandolare, conosciute scientificamente sotto il nome di ormoni, rappresentano delle forze di impulso, di regolarizzazione, di difesa e di reazione naturale. E' questo il grande segreto dell'alchimia suprema che verrà affrontato successivamente. 37 - Magnetismo e sessualità Un corpo in ordine è la base per facilitare la crescita dell’energia. E’ importante capire che infatti la fisicità è una base anche per lo sviluppo di molte delle capacità cosiddette “spirituali”. In quest’ambito vogliamo indicare una via per uno sviluppo sempre maggiore di quella che possiamo chiamare “energia di base”. Quest'energia di base di tipo sessuale può fin dall'inizio essere studiata secondo la scuola del Mesmerismus, una scuola di tradizione occidentale che porta all'incremento del magnetismo. Il cosiddetto "magnetismo", l'"energia vitale" non è infatti altro che una variante della forza sessuale che si manifesta attraverso i normali canali dell'uomo. Questo era ben noto anche agli antichi magnetisti i quali osservavano, dopo ogni operazione magnetica, una sensazione di svuotamento simile a quella che si sente dopo un atto sessuale. Esistono vari modi di incrementare tale magnetismo di tipo sia fisico che mentale. Il primo passo è riconoscere i due lati naturali della forza magnetica, che si possono anche chiamare “polarità”. Presentiamo ora una tecnica di tipo mentale che porta all'equilibrio delle polarità. Autoanalisi per incrementare l’essere attraenti: l’utilizzo delle Polarità nella seduzione magnetica Come anche lo piscologo svizzero Carl Gustav Jung ha osservato, in ognuno di noi coesistono due parti da lui chiamate "animus" e "anima". Già la scuola magnetica aveva osservato ciò. L’equilibrio sviluppa la personalità magnetica. Per sviluppare il magnetismo possiamo quindi anche operare sulle polarità. La tecnica delle polarità è tradizionalmente una tecnica di secondo grado, cioè una tecnica riservata a chi ha già fatto il primo livello di preparazione magnetica, ma noi la presentiamo già nei suoi elementi essenziali: ogni essere umano possiede infatti due Polarità da equilibrare e potenziare per ottenere la massima potenza magnetica. • Polarità Recettiva (magnetica pura): Attrae a sè: la persona ama “far accadere gli avvenimenti”. Tende ad ispirare simpatia. • Polarità Attiva (elettrica): Crea impatto sugli altri: la persona ama operare in maniera attiva. Essenzialmente questa persona è estroversa e può tendere a dominare le situazioni. Le due polarità si manifestano anche nella comunicazione umana ed è facile che attrattivi e passivi si sentano attirati insieme. A livello fisico possiamo notare la presenza di una lieve inclinazione sulla destra nell’attivo, e sulla sinistra nel passivo/recettivo. Tale duplicità umana esiste anche nel linguaggio con il modo attivo che indica l’azione ed il modo passivo che indica piuttosto la ricezione. Ogni persona può ricadere più nella prima o nella seconda categoria. Rendersi conto della propria polarità di base può permettere di capire la direzione di sviluppo più consona a sé stessi.Una possibile interpretazione moderna lega le polarità agli emisferi cerebrali ed al loro differente funzionamento. Lo Specchio dell’Anima Per equilibrare le polarità e sviluppare magnetismo la chiave è partire da noi stessi: non possiamo pensare che gli altri ci accettino se non siamo fin dall'inizio noi capaci di accettarci da soli. A questo proposito l'esercizio dello "specchio dell'anima" (descritto anche da Franz Bardon) può aiutarci a determinare i nostri punti di forza e di debolezza. In nessun caso dobbiamo autoridurci. Lo specchio dell'anima è una tecnica con la quale determiniamo le nostre qualità (positive e negative) e lavoriamo al fine di parificarle. La tecnica è la seguente: individuate i punti forti ed i ritenuti punti deboli di voi stessi. Scriveteli e divideteli in categorie in accordo all'aspetto (soprattutto attivo o passivo) di ciascuno di essi. Ad esempio: la timidezza potrebbe essere considerato elemento passivo. La rabbia è più attiva. Questo vi permetterà di capire se siete più attrattivi o più emissivi. Entrambi possono essere punti di partenza validi per sviluppare la forza magnetica e non vi è grande differenza dopo un poco di pratica. Tuttavia è importante che non sacrifichiate sull'altare di un preteso miglioramento una forza che già possedete. In realtà potete rinforzarla, ed allo stesso tempo eseguire esercizi che vi diano anche le qualità mancanti di modo da sviluppare una forza equilibrata. Possiamo infatti individuare gli elementi positivi di queste emozioni (ad esempio nella timidezza la riservatezza, così come nella rabbia l’attività) e magnificarli. 38 - Elementi, Simboli e sviluppo e trasmissione dell'energia sessuale nella comunicazione sessuale Dato che le persone hanno fisiologia e psicologia differente, tenderanno ad esprimere la loro carica vitale, la loro energia, in modi differenti. Questo è percepibile da chiunque in ogni momento della vita: l'impatto di una persona è differente dall'impatto di un'altra. Semplicemente osservando la gente camminare per la strada possiamo renderci conto della differente energia che ognuno trasmette. Così come possiamo farlo a volte consciamente, lo facciamo costantemente inconsciamente. Le attrazioni, i desideri, sono spesso incanalati lungo quanto ci viene trasmesso dall’altro, e tutto ciò ci aiuta a determinare se possiamo o non possiamo avere corrispondenza con il nostro partner. Come detto, l’ideale è sviluppare la posizione di flessibilità. Tale posizione di equilibrio ci aiuta a massimizzare il nostro potenziale relazionale. Per raggiungere una tale posizione è necessario un training specifico, mirato appositamente al fine di divenire il più possibile consci nel nostro comportamento. L'energia infatti fluisce altrimenti secondo delle strade specifiche dettate normalmente dal nostro inconscio, che le danno una specifica forma e fanno sì che una stessa carica energetica abbia maggiore impatto su di una persona e minore su di un'altra. Nel caso di relazione con una persona che non mira all’approfondimento magnetico accennato sopra (raggiungimento della flessibilità), è possibile capire le forme attraverso cui transita l'energia di modo da avere la "chiave d'accesso" al nostro partner. In altre parole possiamo ottimizzare i nostri flussi di comportamento fino ad arrivare ad una completa fusionalità col partner. Tale posizione rappresenta però anche un rischio, in quanto la forza della relazione così sviluppata rischia di prendere il controllo su noi stessi, e questo tanto più la disparità di potenziali è marcata. Un amico di nostra conoscenza notava ad esempio che esercitava in forza del suo aspetto magnetico un’attrazione irresistibile su certe persone. Tuttavia le persone da lui attratte erano il suo opposto: eccessivamente elettriche e non completamente equilibrate. Il nostro consiglio è di ricercare sempre partner che a loro volta mirino all’equilibrio, e di lavorare anche su sé stessi a tale scopo. La prima divisione in due polarità può essere portata anche oltre, distinguendo ulteriori caratteristiche. L’aspetto magnetico e l’aspetto emissivo rappresentano infatti una visione di base iniziale dell’atteggiamento umano che può essere approfondita fino ad arrivare ad un certo numero di sottodivisioni, (nella tradizione occidentale tre o quattro) e che può anche essere accostata alla divisione in gruppi cerebrali accennata a livello fisiologico. Per aiutare lo studente, riportiamo nella tabella che segue la corrispondenza tra i vari elementi. Tale schema è frutto delle nostre ricerche ed osservazioni sperimentali, connesse a loro volta con quanto affermato tradizionalmente in quest’ambito. Gruppo di base Intellettuale Spirituale Fisico Senso prevalente (fase intellettuale) Vista Udito Corpo Comportamento (fase comportamentale) Attivo Misto (sul fondo non coinvolto) Recettivo / Attuativo Simbolo energetico tradizionale Fuoco Aria Acqua/Terra Sistema Corporeo di base Respirazione Sistema Ghiandolare Digestione Queste forme di comportamento sono rappresentate nella tradizione occidentale dai cosiddetti "elementi", che, dai greci in poi, sono definiti come aria, acqua, terra e fuoco. E’ da notare che la parola “elementi è metaforica. Una persona “fuoco” sarà attiva, “focosa” ed a sua volta cercherà normalmente un partner che la equilibri. Attraverso la comprensione della meccanica degli elementi è possibile infatti incrementare l'azione energetica trovando il partner complementare. La tecnica di ricerca solo di una complementarietà può però essere anche rischiosa, in quanto la sua efficacia è tale che può anche creare dipendenze tali per cui una persona continua a ricercare l'altra incessantemente in quanto è per lei Fonte Energetica. Infatti, se una persona diventa la fonte attraverso cui l'altra riceve un elemento (in altre parole si equilibra), l'altra continuerà a ricercarla. La comprensione dell’operato degli elementi è quindi la chiave di estrema felicità ed anche lo strumento per superare preoccupazione e tristezza. In genere infatti le persone si sentono attratte dalle altre in maniera complementare all’operato degli elementi. Una persona equilibrata è in grado di attrarre a sé praticamente tutti, ma anche una persona non perfettamente bilanciata attrae, in questo caso in maniera analoga alla sua personalità esterna. La coppia che questa persona può formare può apparire dall’esterno equilibrata, non è detto che lo sia anche al suo interno. E’ infatti importante notare che se una persona ha un forte squilibrio a livello di un elemento, rischia di essere anche profondamente squilibrata a livello di rapporto. Ecco perchè insistiamo molto sul concetto dell'"equilibrio". Una coppia di persone equilibrate può infatti raggiungere i livelli più alti senza rischiare di cadere nella dipendenza. Elementi e Simboli Gli elementi sono rappresentabili e comprensibili anche come dei simboli. Per capire il concetto di "simbolo" nel nostro contesto un punto di partenza prima di entrare più approfonditamente nella tradizione esoterica può essere l'opera di Carl Gustav Jung. Il famoso psicologo svizzero ha infatti cercato di esprimeren in un linguaggio compatibile con la psicologia moderna una serie di concetti appartenenti ad una tradizione esoterica con cui era venuto a contatto. Un libro molto buono per iniziare è "l'uomo e i suoi simboli". Per chi ha l'animo più matematico, un simbolo è rappresentabile invece come una "funzione". Infine, per chi invece parte dal punto di vista quantistico, il simbolo è un elemento cha agisce sulla computazione quantistica di base della nostra mente. Gli antichi distinguevano quattro elementi di base rappresentati da altrettanti simboli: terra, aria, acqua e fuoco. L'elemento "terra" e tradizionalmente molto connesso all'energia sessuale di base, mentre l'elemento "fuoco" che è al suo opposto, all'espressione dell'energia stessa ed al suo impatto. Ma è importante saper leggere al di là delle parole in quanto come detto le parole si legano ad una realtà molto più profonda. Atto sessuale e trasmissione dell'energia Un simbolo è un elemento archetipale e può non solo essere espresso in maniera classica (ad esempio un'immagine) ma anche attraverso il metodo diretto, cioè ad esempio la comunicazione non verbale. Essendo la comunicazione non verbale gestita in maniera inconscia ne consegue che in ogni momento della nostra vita trasmettiamo una serie innumerevoli di messaggi simbolici in maniera inconscia. Questi messaggi simbolici (gesti, parole etc...) rappresentano un strada attraverso la quale può fluire l'energia. Quindi certi gesti ed atteggiamenti ci permettono di interagire più efficacemente con gli altri. A livello di base, i ruoli assunti da una persona (più attivo, più passivo etc...) durante l'atto sessuale sono influenzati direttamente da come il suo inconscio gestisce la sua realtà simbolica. Ad esempio, una persona nella quale predomina l’elemento fuoco può tendere ad essere attiva e dominare la situazione, mentre una persona nella quale l’elemento acqua è predominante tenderò invece maggiormente verso un atteggiamento di recettività e di emozionalità. Una maniera di trasmettere l'energia è quindi utilizzare un simbolo specifico manifestandolo nel comportamento e nella comunicazione non verbale. Il simbolo agisce sottilmente a livello profondo della psiche attivando più piani e dimensioni della mente in contemporanea.