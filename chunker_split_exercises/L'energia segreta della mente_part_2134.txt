L’uomo moderno ha però spesso troppa fretta per sviluppare se stesso e ricercare la propria vera identità, per capire che può crescere al suo interno ampliando la sua visione: preferisce sviluppare la carriera, gli affari, le ricchezze, 130 L’ENERGIA SEGRETA DELLA MENTE I TRE PRINCIPI VITALI 131 tutto ciò che abbandona morendo, o anche solo invecchiando, e solo allora si accorge di essere stato il trastullo di un’illusione. Il senso ultimo della vita si limita a una corsa incessante per ottenere qualcosa che non si raggiunge mai. L’uomo antico, l’uomo nel senso umanistico della parola, badava meno alla materia e molto di più allo spirito. Egli era consapevole che nulla vale se non viene considerato sotto il profilo spirituale. Le più alte creazioni del genio lasciano indifferente chi non possiede la facoltà di comprenderle, cioè di «prenderle entro di sé», di arricchirsene. Vi sono momenti nei quali siamo sdraiati su un prato e, contemplando il cielo, lasciamo vagare i nostri pensieri dietro la scia d’una nuvola bianca nell’azzurro infinito. Ma per provare questo dobbiamo dimenticare il nostro Io prevaricatore e comunicare con l’universo. Un’elevazione che pochi spiriti eletti sono in grado di raggiungere, e che questo libro vuole insegnarvi a conquistare. Il tempo che manca La nostra epoca è l’epoca dell’urgenza. A volte ci sembra di soffocare perché il tempo non basta mai. Il tempo ci manca perché ci poniamo di fronte a lui in una certa maniera. Il tempo abituale è dato dalle attività che lo occupano, ma siamo noi stessi, ovvero la nostra mente, che definiamo e fissiamo cosa fare in un determinato «intervallo». È questo il simbolismo del serpente che si morde la coda. La parola mente del resto contiene in sé già l’idea di «limitare»: proviene infatti dalla radice indoeuropea «ma» che significa «misurare». Se non prendiamo coscienza che siamo qualcosa di più dei nostri meccanismi mentali, non ne verremo mai a capo e continueremo a girare in tondo. Per uscire dalla dicotomia è necessario rendersi conto che esiste un livello superiore che, come già sosteneva il greco Archita, implica una congiunzione e un superamento di princìpi. Dobbiamo accedere alla parte di noi stessi che potremmo definire «coscienza» o «consapevolezza», e che è quella che viene prima dei nostri processi mentali. Più aumentiamo la coscienza e l’ora, più il tempo abituale è allora trasceso. Accadono anche avvenimenti che sembrano «fuori dal tempo». Cioè appaiono sempre più «coincidenze» o «sincronicità» che sono un inizio di superamento del principio di causa-effetto. Per molti queste non sono comprensibili, perché apparentemente non rispondono alla logica, oppure cercano di darsene ragione con il calcolo delle probabilità. Ma ricercatori avveduti li hanno osservati, come ad esempio lo psicanalista svizzero Carl Gustav Jung, che aveva scritto un trattato sulle «sincronicità»5 . L’origine di queste ri- siede infatti nel cambiamento del «senso» che diamo alla nostra vita: sviluppandosi, essa diventa meno orizzontale, più verticale e aperta alla manifestazione globale del creato. In quel momento incominciamo ad accedere a un nuovo livello. La spaccatura tra osservante e osservato, e il tempo Veniamo ora a un secondo concetto che è fondamentale per la nostra materia e troviamo poco riflessa nell’attuale psicologia. L’uomo medio pensa che la realtà che vede sia fuori di lui, ma il fisiologo ci dice invece che ogni cosa che vediamo è ricreata all’interno del cervello sulla base dei dati raccolti dagli organi di senso e delle nostre reazioni interne. Quello che pensiamo di vedere non è la realtà stessa, bensì il frutto dei meccanismi cerebrali interiori di pensiero. Questi operano una selezione inconscia e subconscia di «elementi significativi», per cui quello che arriva alla coscienza è solo una «rappresentazione interna filtrata» del nostro mondo. Il concetto allora è che l’origine della nostra realtà risiede in noi stessi. Quello che succede, in pratica, è che mentre pensiamo semplicemente di «osservare» la realtà, la «definiamo» in unità che presupponiamo staccate. E per fare ciò creiamo una distinzione tra «osservatore» e «osservato». Le diverse strutturazioni di tale coppia ci portano a vedere il tempo in un dato modo. Ogni tempo rappresenta solo una scelta tra totalità dei «tempi possibili», che a sua volta esiste nel «tempo assoluto». Ma per un bambino, ad esempio, il domani è «molto più lontano» che per l’adulto. In altre parole, da una parte abbiamo la «potenzialità» e dall’altra la «definizione», il manifestarsi di un particolare vita-tempo possibile. Questo cambia a seconda delle persone in quanto è dato dalla maniera in cui ci rapportiamo alle cose. Ogni percezione della durata breve o lunga del tempo, della sua assenza, o qualsiasi sua modificazione è quindi una creazione. James Gleick6 sostiene che il sistema nervoso umano è impostato in modo da «creare ordine in un universo caotico». Siamo letteralmente immersi in un «minestrone quantico» di atomi e molecole in continuo cambiamento e trasformazione. I colori che vediamo sono prodotti del nostro sistema nervoso. Il fatto che gli oggetti ci appaiano solidi è solo frutto della nostra percezione. In pratica ciascuno di noi si sintonizza su certe frequenze che, opportunamente trasformate dalla percezione singola di ogni individuo, assumono la forma di una visione della realtà. L’impressione che esistano «cose separate» nel mondo è per i fisici un’illusione della nostra mente. Il concetto di «parte» 132 L’ENERGIA SEGRETA DELLA MENTE I TRE PRINCIPI VITALI 133 è una contrazione operata dalla mente per fini esclusivamente pratici, ma non è una realtà. L’unica cosa che esiste infatti, è il tutto. Afferma David Bohm: L’intero universo (con tutte le sue particelle, incluse quelle che costituiscono gli esseri umani, i loro laboratori, i loro strumenti d’osservazione ecc…) deve essere inteso come un unico tutto indiviso, nel quale l’analisi di parti esistenti separatamente e indipendentemente non ha fondamentale ragione di essere 7 . Ora, secondo la meccanica quantistica, è proprio l’inesistenza di elementi «separati» che consente una definizione delle cause che stanno dietro alla manifestazione di un qualsiasi fenomeno. In un universo quantico ognuno di noi è creatore della realtà, in quanto sceglie, consciamente o inconsciamente, dove puntare il proprio focus e, di conseguenza, il tipo di esperienza che sta vivendo. Non solo, ogni osservazione modifica la realtà stessa osservata. A qualcuno può sembrare impossibile che anche la coscienza e l’osservazione possano produrre degli effetti sulla determinazione di una realtà che sembra fisica e addirittura sul tempo, ma tutti gli studi della fisica moderna vanno in questa direzione e convalidano questa osservazione 8 . Ma, se la concretezza del mondo non è altro che una realtà secondaria e ciò che esiste non è altro che un turbine olografico di frequenze, e se persino il cervello è solo un ologramma che seleziona alcune di queste frequenze trasformandole in percezioni sensoriali, cosa resta della realtà oggettiva? L’unica cosa che sappiamo è che esiste una coscienza (o spirito) dentro di noi. È a questa che vogliamo condurvi. Notiamo che il lavoro della coscienza nella percezione non è mai riducibile a quello di una macchina, in quanto quest’ultima, quale oggetto materiale, è incapace di osservarsi da sola. Una macchina può solo registrare e non si proietta all’esterno nel tentativo di dare un senso e un ordine a quello che vede. • Lo specchio Utilizziamo un altro modo per comprendere ciò. Mettiamoci davanti a uno specchio. Guardiamoci. Ciò che osserviamo dipende da noi, perché se ci muoviamo vediamo una persona che si muove, se ci giriamo o ce ne andiamo non ci vedremo più e non ci sarà più nessuno nello specchio. Se cambiamo l’angolazione di osservazione vediamo più o meno spazio. Quella che osserviamo è sì una realtà, ma coincidente sempre noi. Così è anche la vita e la realtà che viviamo. È il nostro specchio. E prima dello specchio, c’è qualcuno che osserva e crea questa realtà. Vi è la nostra coscienza o consapevolezza che è il «fuoco» alla base del tutto. La «Medicina di Primo Grado» Questo libro è il punto di partenza per un cambiamento che attraverso l’allenamento o una guida può insegnarvi a trascendere le limitazioni della percezione che prima che esteriori sono essenzialmente interiori. Per accedere a un livello di realtà differente, l’unica vera realtà. La riunione delle dinamiche base Cerchiamo ora di ricapitolare gli elementi in gioco. Questa divisione della nostra neurologia tra osservatore e osservato può essere vista anche come segue: • Un principio attivo (quello che guarda se stesso allo specchio nell’esempio precedente). Questo è il «noi» di coscienza che quando è prigioniero delle cose diventa l’Ego e pensa che l’immagine che vede nello specchio sia diversa da lui. È allora l’«osservatore» determinante e limitato dai nostri stessi processi interiori, ma che potrebbe ampliarsi a dimensioni impensabili per l’uomo medio. • Un principio passivo (il «noi» che vediamo nello specchio). In pratica quell’Io che non pensiamo sia «io» e che crediamo sia la realtà, quindi in pratica i nostri dinamismi infracoscienti che creano le nostre rappresentazioni interne, l’«osservato» e la nostra «visione del mondo». • Un principio neutro fisico (il corpo di cui possiamo avere coscienza diretta e che fa da sostegno, che «subisce» l’incontro dei due). Gli antichi, grandi osservatori, avevano intuito questi concetti millenni prima della fisica quantistica. Avevano capito che l’unificazione di questi princìpi era la porta stretta per trascendere il tempo abituale e cominciare a vivere le cose da una nuova dimensione, dove si verificano coincidenze, percezioni temporali differenti. In questa nuova posizione dell’uomo vi è maggiore salute e la capacità di trasmettere in parte tale benessere agli altri. Ecco perché avevano battezzato tale risultato «Medicina di Primo Grado». 134 L’ENERGIA SEGRETA DELLA MENTE I TRE PRINCIPI VITALI 135 Il simbolo per «intuire» Gli antichi l’avevano espresso in simboli. Col simbolo possiamo «andare oltre» verso una realtà celata non esprimibile altrimenti. Vi è una parte di noi che risponde ai simboli. Con essi travalichiamo la mente logica, normalmente anch’essa espressione dell’Ego. Quando leggiamo un testo, siamo infatti abituati a mettere assieme delle lettere per creare un’immagine. Facendo così creiamo l’immagine con le nostre abituali categorie mentali. Ma così ci precludiamo l’accesso a realtà diverse da quelle che conosciamo. Il simbolo è invece già un’immagine e può evocare una serie di stati d’animo contemporaneamente, unificando varie immagini simboliche. Questo crea allora un senso centralizzante. Concentriamoci ora sul simbolo centrale, il sole 0, la nostra coscienza, che vogliamo riscoprire e liberare. Possiamo anche pensarla come il «fuoco » o come «luce» che «crea il mondo». Ma questa luce è bloccata dalle «abitudini» di pensiero che condizionano la nostra esistenza, prigioniera della terra. La saggezza ermetica paragona allora la prima scoperta di questa coscienza o fuoco nell’uomo all’estrazione del minerale di zolfo (=I) dalla terra, elemento che contiene in potenza il principio fuoco che deve essere acceso, e lo rappresenta con il triangolo del fuoco con sotto una croce D, a indicare l’evoluzione di consapevolezza da compiere. Dice il Cosmopolita: «lo zolfo è prigioniero del Saturno»9 . Saturno (=) è la terra e le cose da cui la nostra luce deve essere estratta, il tempo lineare dal quale la nostra coscienza deve essere liberata10. • Scavare Noi dobbiamo quindi scavare in noi, e prendere coscienza delle nostre percezioni, di quello che vediamo, udiamo, sentiamo. Usciamo dalle automaticità. Incominciamo ad «estrarre» la coscienza dalla «miniera». • Pulire Pulire significa separare le parti attaccate, vale a dire le identificazioni con l’esterno che ci rendono così difficile essere veramente noi stessi. Iniziamo con la scorza opaca del nucleo sulfureo, cioè le identificazioni con le mille apparenze della vita che abbiamo sovrapposto al nostro essere, che sono anche le tensioni e le rigidezze che si accumulano sul nostro essere fisico, spesso causa di problemi anche dolorosi. Stacchiamole, sciogliamole e rendiamo allora «trasparenti gli strati salini»11, ripuliti dal fango che li offusca. Questa è la coscienza sempre più piena del corpo. Questo, può allora servire da supporto per stati superiori.