In occasione della Pubblicazione del libro del dr. Paret “L’energia segreta della Mente” vi inviamo un semplice esercizio tratto da quest’opera che vi aiuterà nella calma interiore. Il Potere dei suoni - stimolare la calma interiore La sapienza non consiste solo nell’innalzarsi, come molti pensano. La vera sapienza deriva dall’integrazione della totalità di noi stessi. Per gli antichi un simbolo del tutto era il circolo. È un tutto che ammalia, come mostrano Ulisse e il canto delle Sirene, le quali, secondo gli acusmatici, utilizzano nel canto l’armonia della totalità , o, come sostiene Platone, cantano secondo l’armonia delle sfere. Ma che tipo di conoscenza gli antichi ci tramandono così in maniera velata? Traduciamo questi concetti in un’applicazione pratica. Sappiamo come ogni nota musicale stimola fisiologicamente in maniera differente la mente. Quando creiamo un suono che è somma di tutte le armonie, possiamo quindi suscitare una «stimolazione globale». Notiamo che ciò succede quando sentiamo suoni composti, come il rumore del mare, dove il mormorio dell’onda è un composto della somma dei rumori di tanti piccoli elementi (sassi, ghiaia) trasportati contemporaneamente. Tramite la percezione di certi suoni composti la mente si rilassa, si abbandona e accede a stati differenti, meno «impietrati » nel ragionamento. Molte tradizioni si fondano su concetti simili. Ad esempio il mantra indiano OM comprende la consonante nasale M. Il suono M è un suono composito, contenente al suo interno tutte le vibrazioni. Se lo fate vibrare vi potete inoltre agevolmente rendere conto di quante vibrazioni crei nel corpo. Analogamente i Greci chiamavano ON (“cio che è” in greco) il cielo superiore. • Esercizio: il suono globale Con un metronomo in azione pronunciate il suono OM (oppure ON pensando contemporaneamente all’idea di vastità) lentamente (non cercate però di coordinarlo razionalmente con il metronomo, seguite il vostro ritmo). Noterete che proprio quando pronunciate la consonante «M» o “N” vi è anche una sensazione (lieve all’inizio) di un «rallentamento temporale». Questo succede infatti perché il vostro cervello viene stimolato fisiologicamente in maniera globale, essendo tali suoni una somma di armoniche differenti. Alla fine dell’esercizio proverete un senso di calma. Potrete pronunciare questi mantra OM oppure On anche in altre occasioni e col tempo potenzierete questo senso di calma interiore.