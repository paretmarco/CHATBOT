Il termine originale egizio è infatti più corretto del termine greco. Il termine greco «geroglifico» significa «scrittura sacra», mentre il termine egizio corrispondente è medu neteru 4 , che significa «princìpi trasmessi da un segno». In pratica, attraverso i segni ci connettiamo a una realtà superiore, a dei princìpi sopra la contingenza e sopra il tempo. In tal modo siamo obbligati ad ampliare la nostra visione e la nostra coscienza, entrando in una dimensione che supera la semplice parola. Differenza tra «ancora» e «simbolo» Varie discipline moderne, come la PNL, propongono il concetto di «ancora», ma tale concetto è inadatto per capire il simbolo. L’ancora è una genera46 L’ENERGIA SEGRETA DELLA MENTE I SIMBOLI 47 lizzazione del riflesso condizionato. Il ricercatore russo Ivan Pavlov dava da mangiare ai suoi cani e al contempo suonava una campanella. Dopo un poco bastava suonare la campanella perché i cani salivassero. Un’ancora è quindi un concetto limitato e lineare. È una risposta automatica a uno stimolo. E la parola «stimolo» implica forzatamente qualcosa che è vissuto in maniera «separata» dal soggetto che lo sperimenta. Un simbolo non è legato a una «risposta automatica». Un simbolo è definibile piuttosto come un mezzo per ingenerare una modificazione totale nell’operatore e attivare la mente in maniera non automatica ma creativa. Il concetto più simile è quindi quantistico5 . Il simbolo opera sulla «totalità» del pensiero di una persona. Esiste anche un’altra radicale differenza. Mentre un’ancora è la risultante di un atto fisico, di una memoria e quindi deriva dal passato e dalla nostra concettualizzazione, il simbolo rappresenta una chiave che la nostra mente utilizza per comprendere e «creare» il reale. Il simbolo «precede» l’esperienza e conferisce a questa un significato. Oppure, quantisticamente, possiamo dire che noi come osservatori vediamo una realtà (ordine esplicato). Questa variegata realtà è l’espressione di una dimensione più profonda, inconoscibile con gli strumenti di analisi che abbiamo (ordine implicato). Un simbolo è un elemento che opera a livello «implicato» e ci permette di operare su tutti i livelli in contemporanea. Proprio per questa sua molteplicità, un simbolo può e deve essere «conosciuto» a più livelli contemporaneamente: sia fisicamente attraverso esercizi di «vivificazione» dello stesso e sentendolo direttamente nel corpo come il principio che si fa vivo nella sua fisicità, sia visivamente attraverso la sua forma mentale e il suo significato in vari ambiti di vita, e infine a livello morale e spirituale. Incominciando a lavorare su un simbolo a un livello i risultati si diffondono alla totalità dei livelli 6 . Via via che si procede, la comprensione potrà aumentare ed entrare in azione la voce interna (la cosiddetta «voce del cuore») e l’orecchio interno (le cosiddette «orecchie del cuore») 7 . Per molti simboli che ora presenteremo, indicheremo quindi una controparte di esercizio fisico mediante la quale è possibile realizzare una «intuizione» del significato, punto di partenza per una interpretazione su tutti i piani. La parte fisica è importante e non va trascurata. È ovvio, infatti, che i simboli, esprimendo una pluralità di piani, esprimono anche quello fisico 8 . Inoltre, l’origine di molti simboli va proprio spesso ricercata nella necessità di esprimere le sensazioni interiori per mezzo dell’analogia (analogia che esiste, e che la mente umana riconosce e adopera) tra queste sensazioni stesse e le sensazioni della vita quotidiana. Via via che si procede, allora, il simbolo finisce con l’imprimersi nella mente, e con la sua continua presenza arriva a ispirarla, suggerendo naturalmente rapporti analogici tra le cose. È significativo come esista una stupefacente continuità di trasmissione di sapere sui simboli attraverso i millenni e attraverso le culture. La maggior parte delle forme grafiche di quelli che presenteremo deriva direttamente dai geroglifici egizi o dalla tradizione degli antichi Greci in una trasmissione continua e ininterrotta. Il simbolo per l’accesso al «senza tempo» Ogni simbolo deve essere trasformato in realtà per agire sullo stato presente. Da lì diventa chiave d’accesso verso stati «fuori dal tempo», rispetto ai quali opera come cinghia di trasmissione. Mentre la descrizione verbale di un’idea infatti prende tempo, la diretta cognizione del simbolo no. Il simbolo agisce nella contemporaneità. L’utilizzo di essi produce allora nella vita il verificarsi di una serie di fenomeni tangibili. Dapprima è un organizzarsi differente delle cose e dello spirito, man mano che si procede scaturiscono effetti che vanno al di là del tempo e dello spazio, risultati spiegabili unicamente con una concezione non lineare e quantistica della realtà, per la quale noi e il nostro atteggiamento siamo all’origine di quel che percepiamo9 . Il cerchio del tempo Chronos F e la totalità Il primo simbolo che andiamo a conoscere ora è quello della totalità rappresentata da un cerchio: F. Questo simbolo è anche il famoso ouroboros, il mitico serpente che si morde la coda, in unione con se stesso. Nel simbolismo greco rappresenta en to pan, l’uno nel tutto. Il cerchio di ouroboros intorno all’Uovo Cosmico era chiamato Chronos. Pitagora lo definì la «psiche dell’universo», e perciò il tempo e il destino erano entrambi cerchi. Chronos è il Tempo, è qualcosa che scorre alla superficie dell’Uovo Cosmico, e quindi penetrare al suo interno permette di accedere alla dimensione «senza tempo» 10. Quando viviamo il tempo e gli eventi della vita, siamo sulla superficie orizzontale esterna della realtà, la periferia: quando lo trascendiamo, entriamo all’interno, dove risiede il ve48 L’ENERGIA SEGRETA DELLA MENTE I SIMBOLI 49 ro essere. Nel cerchio possiamo vedere anche il simbolo di riunione del «principio con la fine». In altre parole, la comprensione piena di questo simbolo corrisponde alla connessione con la totalità e al superamento del concetto abituale di tempo/Chronos. La dimensione senza tempo è fuori dal divenire, è la dimensione verticale dell’ora. Nell’adesso tutto è nello stesso istante. Questo stato è allora meglio espresso dal simbolismo del sole 0, che è il cerchio con l’aggiunta di un punto, e che rappresenta appunto, col puntino di individuazione e di autodeterminazione al centro, l’accesso alla dimensione «al di fuori del tempo». Essere nell’ora significa essere totalmente nell’ora. Esercizi di vivificazione dell’«opus circulare» F a livello fisico Forniamo ora alcune chiavi pratiche per tradurre fisicamente nel nostro essere il simbolo del circolo-totalità11. Il concetto può tradizionalmente legarsi all’opus circulare delle sostanze nel contenitore alchemico. Nella simbologia il «contenitore alchemico» è l’organismo umano. Ogni stimolazione globale dell’uomo tenderà allora a vivificare tale concetto F ricordando il tutto. Spieghiamolo fisiologicamente. In pratica, è come se solo una parte di noi operasse quando vediamo una parte della realtà. Questo è confermato anche da varie pratiche terapeutiche che sbloccano i traumi attraverso stimolazioni globali, come la stimolazione dei due emisferi o il recupero di «elementi mancanti» 12. Se mettiamo in atto una stimolazione globale che porta attenzione alla nostra «totalità», questa avrà allora il risultato di aprirci a una «intuizione» della realtà globale. Ci avviciniamo a quello che alcuni chiamano il «livello quantico» della realtà, cioè ci predisponiamo al risveglio della vera potenza insita in noi. Badate bene che le pratiche seguenti vanno effettuate stando nel presente, cioè cercando di mantenere tutte le percezioni nell’ora (niente immaginazioni, quindi). Inoltre «meditate», cioè permettete alla vostra mente di cogliere il significato delle sensazioni che l’esercizio vi induce in modo da coglierne tutti i livelli di sottigliezza. L’importante non è il numero di ripetizioni, quanto piuttosto l’attenzione a questi elementi. • Esercizio 3: il Circolo di Energia che sale e poi scende Una traduzione dell’opus circulare è attraverso un duplice movimento, dal basso in circolo salendo, e poi riscendendo (un poco più lentamente, vedi anche disegni che seguono). • Esercizio 4: le circolarità attorno al corpo Un’altra traduzione è eseguire una serie di circolarità che salgono lungo il centro del corpo (salendo dal centro) e ridiscendono lungo i lati del corpo13. Le circolazioni di origine occidentale ora mostrate sono esteriorizzanti. Parallele a queste circolazioni espansive abbiamo le traduzioni pratiche orientali interiorizzanti di tale concetto: ad esempio, esistono le tecniche cinesi di circolazione dell’energia chiamate orbita microcosmica e orbita macrocosmica. Notiamo la parola «cosmo» presente in queste orbite che corrisponde pienamente al senso di «tutto» contenuto anche nel simbolo del cerchio F. • Esercizio 5: l’orbita microcosmica Una maniera molto utile di operare tale circolazione è sul piano antero-posteriore. Nel tragitto dell’orbita microcosmica cinese 14 l’attenzione viene condotta lungo la parte mediana del corpo con discesa nella parte frontale e risalendo lungo la colonna vertebrale 15. Oltre alla spirituale, vi è qui anche una chiara componente fisiologica. Ogni emisfero cerebrale controlla le percezioni di una metà del corpo. La linea mediana è quindi il punto di connessione tra i due emisferi cerebrali, per cui questo tipo di esercizio produce una sensazione positiva di equilibrio e agisce sul corpo calloso. Tale modo di operare la vivificazione ha somiglianze con la rappresentazione dell’ouroborosriprodotto a fianco, contenuto nel manoscritto di San Marco16. Anche in Occidente sono infatti testimoniate pratiche di questo tipo17. Le circonduzioni Una seconda maniera valida di effettuare la vivificazione è attraverso rotazioni o circonduzioni del corpo (anche immaginate), che portino l’energia a diffondersi in tutto il corpo. Questo è anche il metodo delle rotazioni utilizzato nell’antica pratica Sufi 18. • Esercizio 6: la circonduzione Sufi In piedi, allargate le braccia e ruotate su di voi stessi. Già dopo aver effettuato qualche circonduzione si può avvertire una sensazione diversa. L’orientamento 50 L’ENERGIA SEGRETA DELLA MENTE I SIMBOLI 51 delle braccia può allora portare l’attenzione su zone del corpo diverse, ad esempio se le braccia sono a 90° rispetto al corpo (orizzontali) è un metodo efficace per portare l’attenzione al cuore. • Esercizio 7: la circonduzione di testa Oltre che muovendo tutto il corpo, potete anche eseguire ora qualche circonduzione solamente con la testa, ruotandola con un ritmo di una rotazione completa ogni 3 secondi. Anche i risultati ottenuti attraverso il principio della circonduzione possono avere una spiegazione fisiologica aggiuntiva. Una volta attivato fisicamente, il principio della rotazione porta infatti a irrorare meglio il cervello, rendendolo più vitale, e allo stesso tempo ponendo più in movimento la realtà: più siamo vitali, più tutto ci appare vivo. In altre parole vivifichiamo tutto l’uomo, e incominciamo ad attivare l’homo totus. I nostri risultati sperimentali Questi esercizi sono un vero toccasana naturale in tutta una serie di situazioni. Operando nei nostri seminari con circonduzioni di testa combinate con altri esercizi quantici abbiamo osservato praticamente una più veloce risoluzione di varie problematiche psicologiche e un incremento della creatività (numero di idee) dei soggetti 19. Tempo e circolazioni Analizziamo ora il legame sottile fra tutte queste circolazioni e le modificazioni della percezione del tempo. Il tempo è infatti vissuto sul corpo e attraverso il corpo. Ad esempio i bioritmi vitali sono attivazioni periodiche delle varie parti del corpo. Le circolazioni ci portano a essere più in noi, più globali, e cominciano a modificare il nostro corpo rendendolo più «denso». Lo sguardo Un’altra modalità visiva tramite cui potete arrivare a una prima «intuizione» di alcuni significati del simbolo F è l’apertura dello sguardo. La forma circolare, senza punto di individuazione, corrisponde infatti anche all’apertura totale dello sguardo (la cosiddetta visione periferica totale, non fissata su nessun punto). Ripetiamo che tutti i simboli che adoperiamo in questo libro sono anche realtà nella loro stessa forma fisica. • Esercizio 8: lo sguardo aperto Sedetevi e osservate con calma l’ambiente. Acquisite la consapevolezza della sensazione che consegue all’allargamento dello sguardo. Lo sguardo aperto vi porta in uno stato chiamato tecnicamente di «seconda attenzione», dove al posto dell’attenzione specifica si fa largo l’attenzione generale. Il serpente che si nutre di se stesso può essere interpretabile come la coscienza indifferenziata. Infine l’ouroboros è simbolo di manifestazione e di riassorbimento ciclico; è in unione sessuale con se stesso, autofecondatore permanente, come indica la coda infilata in bocca. Il sesso Questo legame con il sesso non è casuale. Nell’atto sessuale può verificarsi una trascendenza dalla dimensione temporale abituale, e quindi il simbolismo è anche molto appropriato. Si può individuare una stretta relazione con quello che viene chiamato l’«androgino»: in alchimia l’unione dei princìpi maschile e femminile. Nell’ermetismo e nella tradizione occidentale la nascita (intesa come liberazione della potenza) dell’androgino corrisponde al concetto del risveglio della kundalini nella tradizione indiana. Il già citato manoscritto di San Marco rappresenta l’ouroboros con il corpo mezzo nero e mezzo bianco, analogo al simbolo del Tao ☯. Notiamo come gli esercizi di circolazione cinesi da noi precedentemente descritti mettono anche in relazione un canale «femminile» con un canale «maschile» (ren mai e du mai).