Cominciamo dal nome. La parola «ipnosi» è una neoformazione linguistica ottocentesca (prima la scienza della realizzazione dell’uomo era unica) con la quale sono indicate alcune tecniche normalmente utili per creare trance, cioè distaccare il soggetto dalla sua realtà abituale. Queste tecniche nascono storicamente (attraverso Mesmer e altri) da metodologie soprattutto legate alla «prima parte» della Grande Opera che abbiamo descritto, e soprattutto da quella parte che mira a separare la persona da elementi che la bloccano e gli rendono la vita «oscura». Nella pratica terapeutica corrente questo concetto si è progressivamente ristretto al trattamento di difficoltà. L’ipnosi attuale consiste quindi nella capacità di produrre trance nel paziente per poterlo aiutare a trascendere certe limitazioni dell’Ego. Questo può però sempre essere un primo passo che aiuta la successiva trasformazione e permette di percepire che la coscienza ha più livelli. La separazione in ipnosi L’ipnosi parte da una «separazione» dalla nostra realtà esterna logica e consensuale. Classicamente il processo è definito come depotenziare la men- te critica, in quanto ci stacchiamo da un certo di modo di pensare che sarà successivamente «ricostruito»2 . Un caso tipico è quello del blocco oculare, dove l’ipnotista dice al soggetto che non può aprire gli occhi («prova ad aprire gli occhi, non puoi…»). Abbiamo quindi una realtà soggettiva che prevale sulla realtà esterna, e questo permette allora di incominciare a modificare certi «programmi» mentali. La mente logica (chiamata popolarmente «conscia») è anche quella che «programma» la nostra vita. Quello che facciamo con l’ipnosi è quindi staccare la persona (il «soggetto») dalle sue «sequenze» di pensiero e portarlo in uno stato diverso, più nell’ora. Il soggetto abbandona l’Io logico, e si connette ad alcune delle potenzialità insite nell’«io che lui non riconosce come sé». Il soggetto può quindi adottare un nuovo modello di comportamento perché è fuori dal programma mentale abituale, è uscito dalla «sequenza». La suggestione Questo spiega perché il risultato se si procede solo per suggestioni e non per integrazione è limitato, in quanto rischiamo di sostituire solo una sequenza temporale (suggestione) con un’altra. Accettare una suggestione significa in questa visione accettare una specifica «sequenza temporale» o costruzione sul futuro proposta da un’altra persona. Esiste però anche un altro metodo di operare con l’ipnosi dove possiamo accedere a un contatto maggiore con le potenzialità all’interno della persona e avere una «moltiplicazione» dei risultati. È quello che Milton H. Erickson chiamava «ristrutturazione della vita»3 . Tempo e ipnosi In ipnosi la distorsione temporale è frequente. Il tempo sembra non esistere. Proprio questa separazione dal tempo ci apre una prima porta per accedere all’immutabile in noi. È infatti il «tempo connesso» che creiamo in ipnosi che ci permette di agire sul nostro essere fisiologico. L’accesso all’inconscio Vi sono alcuni metodi (come appunto l’ipnosi ericksoniana) dove noi prendiamo contatto con il «consigliere interiore», la parte interna di noi, con il mercurio all’interno di noi, e il termine hermes o mercurio, inteso come consigliere interiore, è qui più che appropriato. Il concetto base di queste metodiche è l’accettazione dell’esistenza di questa parte, l’accesso al suo antro, 302 L’ENERGIA SEGRETA DELLA MENTE APPENDICI 303 che, parafrasando Dalla Riviera, «non è così distante come si pensa». La chiave è quindi la «presa di coscienza» dei nostri dinamismi infracoscienti. L’ipnosi tradizionale però si limiata al dialogo con questi. Lo scopo della Grande Opera è più vasto, però. L’attenzione è sull’uomo nella sua totalità e il contatto con il mercurio interiore è accompagnato successivamente dalla riunificazione della «spada spezzata» e dalla creazione del rebis, cioè la separazione delle dicotomie nella vita quotidiana. Metodi di induzione Entrare in trance è naturale e le popolazioni primitive entrano più velocemente in stati utili di trance rispetto all’uomo «civilizzato». È il nostro ancoraggio alla realtà esterna, alla terra dei pensieri e la confusione dei livelli che impedisce alla persona di entrare in ipnosi. Se noi siamo immersi nei nostri pensieri, siamo distaccati dalla vera presenza alle cose, come dentro una nuvola che ci impedisce di vedere la realtà. Quindi le dinamiche ipnotiche possono anche essere definite come dinamiche di attenzione. Questo è evidente nell’ipnosi non verbale: incrementa l’attenzione al presente in quanto lascia da parte le concettualizzazioni verbali. Anche l’ipnosi shock funziona nella stessa maniera. Entriamo in uno stato di maggiore presenza dove la nostra mente logica non «programma» più. Siamo oltre alla sequenza temporale. Concettualizziamo di meno anche di fronte a persone di autorità, cioè «persone che possono cambiare il corso dei nostri pensieri» e quindi anche lì siamo in uno stato di ipnosi. Quello che la gente chiama stato di impressionabilità è infatti uno stato che può anche essere molto positivo, in quanto significa il raggiungimento di uno stato «aperto» nel quale, non vi è più una sequenza stabilita e possiamo quindi imparare oppure accedere alla parte creativa della mente. Un concetto fondamentale è quindi la «presenza» alla situazione, cioè la «percezione non raziocinata» della realtà, accettazione del «caos» dell’esistenza. È importante il concetto del «non sapere», dove impariamo a non essere in una programmazione mentale e dove «non sappiamo» quel che deve succedere. Perché vi sia un buon risultato è bene quindi che l’ipnotista non abbia fretta, in quanto se lui si trova in una sequenza mentale anche il soggetto manterrà la sua, ma se per lui il tempo non esiste anche per il soggetto il tempo non esiste. La voce dell’ipnotista aiuta quindi a creare ipnosi quando concentra la persona sul presente, e una buona voce è quella che crea attenzione. Lo stesso risultato si può ottenere con la presenza di più persone e questo spiega i grandi risultati ottenuti nell’ipnosi dimostrativa. È questa attenzione che stacca la persona dai suoi pensieri. L’induzione verbale Una classica induzione verbale consiste ad esempio nella cosiddetta induzione del «ricalco e guida». Con tale induzione noi guidiamo l’attenzione del soggetto verso elementi presenti e lo distacchiamo dai suoi pensieri. L’induzione non verbale Passiamo ora a osservare anche l’ipnosi non verbale in quest’ottica, come metodo che distacca dai pensieri e porta l’attenzione sul presente. L’induzione non verbale rappresenta una sintesi di molti utili elementi che svegliano i dinamismi inconsci dell’uomo4 . È un’operazione a due vasi, nella quale l’operatore agisce su di un soggetto (il «vaso ermetico») attuando un «blocco di scarichi emozionali». A questo punto incomincia a «scaldare la materia», in un contesto interpersonale e attraverso una serie di stimoli di vario tipo che incrementano l’attenzione e mettono in funzione sottili meccanismi di vigilanza. Di fatto, la nostra posizione del corpo, il nostro essere, è una concettualizzazione. Anche il corpo, così come la nostra percezione di esso, è pietrificato normalmente in posizioni e atteggiamenti che sono sempre gli stessi, e che costituiscono la struttura del nostro Io logico. Quello che allora facciamo è rompere questa concettualizzazione. Tali stimoli saranno: – Cinematici, come la prossemica e la cinesica; – Uditivi, come mantra ripetuti; – Tattili, come i piccoli toccamenti. Il regime iniziale è basato su stimolazione non troppo forti, un «fuoco lento» per evitare che si «rompa il vaso» o «salti il coperchio», vale a dire che la disponibilità di ascolto della persona sia insufficiente a bloccare gli scarichi cioè le reazioni automatiche non controllate che tenderebbero a bloccare il processo. Il vaso rappresenta la forza di volontà della persona. In pratica vogliamo evitare che si scateni una reazione: ma procedendo con attenzione la persona finirà per entrare in una dimensione nuova, più legata alla realtà soggettiva. Avremo risvegliato quella parte di Io che non è logica. In altre parole, la materia incomincerà a essere pronta e a diventare più aerea. 304 L’ENERGIA SEGRETA DELLA MENTE APPENDICI 305 Potremo incominciare a osservare, ad esempio, delle oscillazioni: simbolicamente è il mercurio (cioè i dinamismi infracoscienti) che incomincia a subire l’influsso del fuoco (le stimolazioni) che noi immettiamo e a divenire aereo r. Tale volatilità si esprimerà con delle oscillazioni se la persona sarà in piedi. Dopo un poco potremo allora «sollevare il coperchio» e controllare se quello che stiamo preparando è pronto, in altre parole se la persona è uscita quanto basta dall’attenzione alla realtà consensuale, e se il suo mercurio è stato attivato in misura adeguata. Questo avviene attraverso l’inserimento di poche parole (come bene, bravo, ottimo). Se il soggetto non reagisce significa che il suo Io logico non viene attivato dalle parole e quindi il soggetto è uscito dall’attenzione automatica alla realtà consensuale. In quest’ultimo caso un elemento interessante da osservare sarà l‘aspetto cereo, dato dal fatto che la persona prenderà facilmente le posizioni da noi suggerite (in termini tecnici si definisce tale stato «risposta alle suggestioni subliminali»). Queste suggestioni subliminali vanno somministrate con attenzione, in quanto se troppo forti l’intero composto evapora (in pratica il soggetto reagisce). A questo punto il soggetto risponde, e il mercurio, risvegliato, risponde ai comandi dell’operatore (che costituisce in questa diade la coscienza solare che dirige). Lo spirito non deve fuggire Per gli alchimisti, il vaso dove si compie l’opera deve essere ermeticamente chiuso. Come dice Artefio5 , «non lasciare esalare lo spirito, perché se uscisse dal vaso l’opera sarebbe distrutta». Quindi non si deve utilizzare un fuoco troppo violento, altrimenti la forza degli spiriti (cioè delle energie) potrebbe rompere il vaso e tutto sarebbe perso senza profitto. È quindi importante che il vetro del matraccio sia spesso (la trasparenza del vetro simboleggia la necessità di non occultare nulla di se stessi) e che anche la chiusura sia ermetica: niente scarichi emozionali, piccoli movimenti ecc… È importante soccorrere il corpo quando, per l’allentarsi del vincolo, l’anima si dilata6 . Applicazioni allo sviluppo dell’uomo Nell’induzione alchemico-energetica differenti stimolazioni sono integrate per creare un nuovo stato più fluido. Analogamente l’integrazione di differenti esperienze nella nostra vita, senza che avvenga uno «scarico della ten- sione» nel mondo del divenire, può aiutare il nostro sistema nervoso a riorganizzarsi e a scoprire un nuovo sé. Oltre l’ipnosi: l’«homo totus» La pratica ipnotica qui analizzata può aiutarvi nel comprendere meglio alcuni aspetti dei poteri dell’homo totus, l’uomo globale, quali il controllo di sé e del proprio essere. Ma questo è uno stato che non dovete solo capire, dovete anche realizzare tecnicamente dentro di voi. Quindi la pratica di questo libro vi porta oltre. Non si tratta più di un semplice «dialogo con il superconscio» o con l’inconscio7 che conducete. Quello che si può raggiungere con la presenza e l’attenzione indicate è l’identificazione con una dimensione più ampia e quantica di trasformazione totale. E più ci si avvicina a ciò, più ci si riaccosta veramente all’«albero della vita». 1 Georgii Ivanovich Gurdjeff (1877 † 1949), fondatore dell’Istituto per lo Sviluppo Armonico dell’Uomo, teorizzava la realizzazione della coscienza di sé e degli attributi spirituali dell’uomo reale, ovvero volontà, individualità e conoscenza oggettiva. 2 A questa idea corrisponde il simbolismo delle «scorie» che vengono successivamente recuperate. 3 Milton H. Erickson, La Ristrutturazione della vita con l'Ipnosi, Astrolabio Ubaldini, Roma 1987, a cura di E. L. Rossi, M. O. Ryan. 4 Storicamente, il professor Stefano Benemeglio, che stimo per le sue capacità, è stato il primo nel mondo moderno a offrire tale metodologia in una dinamica interpersonale, estraendola a sua volta da antiche pratiche. Ne diamo di seguito una spiegazione in linea con le definizioni simboliche al fine di offrirne il più vasto utilizzo. 5 Scarse le notizie su Artefio, vissuto forse all’epoca di Bacone. Infatti, quest’ultimo nomina Artefio nel suo Opus Majus ad Clementem IV. Di Artefio ci sono pervenute due opere: il Liber secretus e il Clavis majoris sapientae. Cfr. Il «Libro Secreto» di Artefio Filosofo Arabo, Edizioni Phoenix, Genova 1986. 6 Julius Evola, La Tradizione Ermetica, Edizioni Mediterrane, Roma 1996, p. 85. 7 Erickson, La Ristrutturazione della vita con l'Ipnosi cit. 306 L’ENERGIA SEGRETA DELLA MENTE Appendice 2 Alcuni antichi simboli spiegati nel testo Il simbolo è una funzione già fisiologicamente presente all’interno del nostro essere come è mostrato dal fatto nel sogno, naturalmente viviamo la realtà in modo simbolico. In se stesso è una porta per accedere alle risorse interiori, per attivare la mente, infatti, come una lente che concentra il sole può creare «un calore ancora maggiore del sole 1 ». All’interno del libro ne trovate moltissimi, alcuni dei quali tra l’altro mai spiegati così chiaramente in altre opere, con note e paragoni storici con le tradizioni indiane e cinesi. Nelle note abbiamo esaminato l’origine storica grafica di molti simbolismi utilizzati nell’opera scoprendo come per la maggior parte di essi è possibile stabilire una continuità storica fin dal periodo greco ed ellenistico o financo egizio. Riepiloghiamo qui alcuni dei più importanti e rimandiamo al testo per gli altri: F simbolo della totalità. • Simboli degli elementi o modi di essere: Fuoco (assorbimento attivo).  Acqua (assorbimento passivo). Aria (alternanza). ♁ Terra (tempo misurato, impietramento). • Fondenti Filosofici E Salnitro. H Sale d’armonia.