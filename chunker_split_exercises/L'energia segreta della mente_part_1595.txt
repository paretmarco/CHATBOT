La pratica della visione interiore nell'alchimia taoista, Astrolabio Ubaldini, Roma 1997, p. 54. Lo scrittore thailandese Mantak Chia, uno dei maggiori diffusori (assieme alla moglie Maneewan) del taoismo in Occidente, propone un esercizio simile che chiama «fusione dei cinque elementi». Ovviamente questo esercizio ha senso solo se non rimane pratica isolata, ma si accompagna a una presenza costante. 17 A questo proposito abbiamo notato come la linea del tempo descritta precedentemente possa tendere a divenire circolare. 100 L’ENERGIA SEGRETA DELLA MENTE Gli elementi Gli elementi di base Tipi psicologici di base Noi creiamo la nostra esperienza soggettiva. Ad esempio creiamo la nostra tristezza, la nostra ansietà condensando e fissando in una certa maniera il mondo. Se ne diventiamo consapevoli, possiamo smettere di farlo. Se comprendiamo che dietro tutto quello che percepiamo ci siamo noi e il modo in cui viviamo, comprendiamo meglio la natura autentica delle cose 1 . Le microtrance descritte, cioè le maniere nelle quali modifichiamo la realtà percettiva, si combinano e fanno sì che viviamo la realtà e il tempo in maniere diverse a seconda della preponderanza dell’uno o dell’altro elemento2 . Questi elementi si riflettono nell’aspetto stesso delle persone. Il carattere, ossia il modo di sentire e di volere, influisce infatti sui muscoli volontari e plasma la fisionomia. Il volto subisce cambiamenti per l’azione continua dei muscoli. Gli uomini dal temperamento emozionale hanno in vecchiaia assai più rughe degli uomini calmi. L’atteggiamento rispetto al tempo influenza la respirazione, accelerandola nell’ansioso. Chi si lascia coinvolgere passivamente è più fisico. Tutto s’incardina quindi nell’organismo umano. E l’antica scuola pitagorica ammetteva al tempio i candidati solo dopo un esame morfofisiologico3 . Partiamo ora dall’analisi di come l’uomo «crea» la sua esperienza soggettiva del mondo e del tempo4 per poi collegarla anche a vari tipi umani, visti sia sotto il profilo fisiologico che sotto quello comportamentale. A partire dagli Egizi, l’uomo è stato osservato e sono stati distinti quattro tipi, che vanno intesi come modi di essere nelle cose. Questa classificazione è passata indenne attraverso i millenni. Per ciascun tipo indicheremo una via di evoluzione e di maggiore accesso al tempo presente. Il tipo concettualizzante ♁ terra. Colui che vive il tempo «misurato» Il livello più basso di esistenza è quello in cui, presi dalla concettualizzazione, dalla nostra «mappa» mentale, ci identifichiamo con la nostra mente, e condensiamo, cioè «congeliamo», la realtà in elementi staccati, vivendo il mondo come realtà staccata e definita attraverso uno schermo di concetti, etichette, immagini, parole, giudizi. È un modo di essere nel quale tutto deve essere misurabile e quantificabile. • Rapporto al tempo. La persona passa la vita a classificare le cose e a misurarle senza rendersi conto che questa passa e finisce. Sempre immersa nei suoi pensieri, tende a programmare molto e a calcolare il tempo. Tecnicamente questo tipo di assorbimento del tempo è definito come «assorbimento attivo» ed è in rapporto con l’emisfero logico. • Fisiologia. Corrisponde nella classificazione della medicina tradizionale greca al cosiddetto melanconico. «Fisicamente il melanconico, detto anche nervoso, è debole, fiacco, la sua muscolatura è anemica, il contatto con esso risulta secco e freddo, la sua pelle è smorta, la sua tinta terrea, il suo polso piccolo e duro, la sua digestione lenta, i suoi capelli e i suoi peli sono radi e di colore impreciso, l’urina è poco abbondante, l’udito è duro». 5 102 L’ENERGIA SEGRETA DELLA MENTE GLI ELEMENTI 103 Un tentativo di collegare questo tipo al funzionamento di particolari ghiandole associa questo tipo alla tiroide (il chakra della gola). Più che il tipo morfofisiologico, scopriamo il modo di essere che assumiamo in particolari momenti. Quando siamo in tale posizione percettiva rispetto alla realtà, siamo infatti preda del nostro dialogo interiore. Questo modo di fare al livello più basso tende a precludere ogni relazione vera e ci rende automatici. Questo schermo di pensieri ci offre la falsa illusione di essere separati 6 . L’immagine rappresenta questo concetto: è un uomo che dorme e non fa attenzione alla propria natura (rappresentata dalla donna). Diventiamo infatti freddi e riservati sentendoci separati dagli altri. È facile anche perdere contatto con il corpo7 . Poiché questo modo di essere nasce dal voler concettualizzare, e concettualizzare è naturalmente legato al programmare, vi è anche una qualità positiva in tale modo di essere: la prudenza, la riflessione, la circospezione e la propensione allo studio. Interpretazione del simbolo della terra ♁ Per millenni questo modo di essere è sempre stato collegato alla terra. Notiamo come il principio del freddo applicato al secco «impietri» la realtà. Il secco insieme al freddo «fissa» la realtà in una particolare forma, le attribuisce una specifica «solidità». La persona allora agisce in maniera meccanica, aderente alle cose, non conosce le emozioni, e se resta troppo ancorata a questo livello non si può elevare spiritualmente. Ecco perché secco + freddo = terra. • Consigli per vivere il presente per il tipo terra ♁. Sviluppare il «silenzio interiore» Imparate l’arte del «silenzio mentale». La vita di tutti i giorni stimola infatti la nascita di un continuo chiacchiericcio mentale. Allora, fuori dalle parole, possiamo avere l’intuizione del tempo assoluto. Il tipo fluttuante  acqua. Colui che vive il tempo «assorbito» Se passiamo la vita assorbiti dalle emozioni che ci «avvinghiano» e per noi la vita è solo passione e null’altro, siamo prigionieri del mondo delle brame, cioè dei desideri e delle emozioni che incessantemente ne derivano. Il temperamento che ne risulta è allora fluttuante, emozionale e spesso manca di costanza. • Rapporto al tempo: Il tipo acqua viene assorbito dalla vita. Si fa emozionare da tutte le cose. L’acqua simboleggia l’assorbimento e tecnicamente questo assorbimento viene chiamato «assorbimento passivo». Quando guardiamo la televisione, ad esempio, siamo «assorbiti» da quello che vediamo, e anche il nostro tempo viene assorbito. Si verifica una sospensione dell’animazione attiva interiore. Dimentichiamo noi stessi e le cose attorno, e cadiamo «fuori dal tempo», così che i momenti passano senza che ce ne accorgiamo. Lo stesso accade nel sonno, oppure in vari avvenimenti della vita quotidiana, dove capita che viviamo come «addormentati». In questi stati si riscontra anche una scarsa attività cerebrale in quanto vi è pochissima attività percettiva. • Fisiologia: i gruppi fisici dominanti sono il ghiandolare e il tattile, in altre parole questo tipo processa la realtà attraverso il corpo e le proprie reazioni biochimiche. Corrisponde nella antica classificazione tradizionale al linfatico. «Fisicamente tende alla pinguedine 8 , la sua carne è molle, il contatto con essa ce la presenta flaccida e fredda, i suoi muscoli sono flaccidi, la sua taglia spesso corta, la sua tinta pallida e livida, i suoi polsi deboli e lenti, il suo fiato talvolta cattivo, la sua saliva e l’orina abbondanti, i suoi capelli abbastanza folti 9 .» Questo tipo  vive in un mondo emozionale: «l’emozione è il riflesso della mente nel corpo, e più siamo identificati con l’idea di piacere e dispiacere, con i giudizi e le interpretazioni, più sarà forte la carica emozionale 10.» La chiave per lo sviluppo è allora reimpossessarci dell’energia che sta dietro alle emozioni. La differenza tra un pensiero e un’emozione è che que104 L’ENERGIA SEGRETA DELLA MENTE GLI ELEMENTI 105 st’ultima è vissuta nel corpo. Osservarla permette di disidentificarsi da essa e iniziare a separare i livelli». L’immagine rappresenta un uomo coinvolto e affascinato dalla Natura. Anche qui, cerchiamo di capire un modo di essere comune a tutti, ma che in qualcuno si è evoluto maggiormente. Interpretazione del simbolo dell’acqua  Tradizionalmente il freddo applicato all’umido indica invece una direzione dove le emozioni e le brame ci guidano e non riusciamo a superarle, è il regime delle acque. Ecco perché freddo + umido = acqua. • Consigli per vivere il presente per il tipo acqua . Controllo degli impulsi sensori I nostri cinque sensi sono colpiti incessantemente da una molteplicità d’impressioni che reagiscono sopra le nostre disposizioni mentali e ci portano ad essere «mangiati dalla realtà». E le reazioni emozionali alle persone e alle situazioni che ci circondano sono abitualmente come delle trance nelle quali riviviamo le stesse emozioni che spesso abbiamo vissuto nel passato. Cosa eccellente è invece l’applicarsi a frenare queste impressioni. L’aspetto degli esseri e delle cose talvolta altera profondamente le nostre disposizioni intime. L’abito e l’andatura delle persone modificano il nostro atteggiamento nei loro riguardi. La temperatura e il cielo grigio possono rivestire gli oggetti esterni di un aspetto triste e sgradevole, turbando la nostra attività. Ecco tante occasioni per esercitare la padronanza su noi stessi. Il contatto con certe cose, con certi animali, ispira al nostro tatto la ripugnanza o anche un orrore insormontabile… in apparenza. Senza cercare questo contatto, occorre affrontarlo con fermezza quando se ne presenta l’occasione. I ru- mori discordanti, bruschi, inattesi, producono una contrazione dei muscoli del volto, provocano un soprassalto, un’esclamazione: reprimiamo questi riflessi e alleniamoci ad ascoltare tranquillamente lo strepito dell’officina, l’acredine stridente di una voce o il rumore dei veicoli. Quando un odore sgradevole urta il nostro olfatto, cerchiamo d’allontanare la sorgente, soprattutto se questo odore segnala una possibilità d’intossicazione; ma, se è inoffensivo, non dobbiamo temerne gli effluvi. Si sa che le preferenze e le ripugnanze alimentari non corrispondono sempre all’eccellenza o alla nocività dei cibi che le generano. Anche in questo caso, bisogna fare appello all’intelligenza e lasciarla prevalere. Un enorme dispendio di energia nervosa accompagna lo sfogo degli impulsi emozionali: per questo la cosa migliora da fare è allenarsi a controllarli. Impariamo l’arte del distacco da questi condizionamenti, lasciandoli svanire al fine di percepire veramente la realtà e non le nostre reazioni a essa. Allora potremo accedere a una percezione più reale del tempo e della vita, e sentire che esiste un mondo ancora più vivo e reale di quello che pensavamo. Il tipo edonista aria. Colui che vive il tempo «effimero» Infine possiamo vivere nell’espansione esasperandola fino al limite della più totale dissipazione. • Rapporto al tempo: Questo tipo tende a vivere la vita come un insieme di momenti staccati. Rischia di non mantenere una linea. In certi casi è preda del suo dialogo interiore. • Fisiologia: I gruppi fisici più sviluppati in tal caso sono il respiratorio e il ghiandolare. Praticamente si ingenerano facilmente emozioni (ghiandole), e la respirazione porta a variare abbastanza velocemente la fisiologia dissipandole. Nella classificazione tradizionale questo tipo è definito sanguigno. «Fisicamente il sanguigno ha le carni sode, i muscoli pieni, le forme armoniose, la pelle è tiepida e cedevole, la tinta è chiara e fiorente, il polso regolare e normale e i capelli abbondanti 11.» Il temperamento che ne risulta può sviluppare la qualità dell’equilibrio, ma al contempo rischia di farsi prendere dai piaceri passeggeri della sessualità e della tavola. Interpretazione del simbolo dell’aria L’espansione dell’emozione e al contempo la sua dissipazione creano un tipo particolare. La coscienza applicata alle emozioni farà sì che queste si dis106 L’ENERGIA SEGRETA DELLA MENTE GLI ELEMENTI 107 solvano. Questo è positivo per poter creare equilibrio. Se però questo processo è troppo forte il tipo tende verso l’incostanza e l’espansione eccessiva, verso la frivolezza e la dispersione senza «fissarsi» su niente. • Consigli per vivere il presente per il tipo aria . Controllo della parola Fate attenzione all’espansività sotto ogni forma.