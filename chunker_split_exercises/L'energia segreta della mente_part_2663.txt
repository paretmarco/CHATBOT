Lungo la verticale del corpo, che è anche legata all’idea di energia e «nitro» E83, sono situate infatti le ghiandole endocrine. Quando le nostre ghiandole funzionano in maniera sincrona, si può produrre un fenomeno di «elevazione» della percezione del proprio essere infracosciente, cioè del background delle nostre percezioni; avviene allora il fenomeno chiamato «ascensione della kundalini» nelle tecniche indiane. La verticale è il percorso lungo il quale avverrà allora la salita dell’energia84. Lo sviluppo verticale è essenziale per la reintegrazione alla presenza e il raggiungimento della percezione finale di non dualità, efficacemente rappresentata dagli obelischi egizi al mezzogiorno, quando il sole non dà più ombra e il tempo si ferma. Colore e sensorialità connessa: immaginazione Questo principio è connesso al nostro essere naturale «vegetale», e il colore appropriato a tale principio è il verde che domina nel mondo vegetale. È anche simbolicamente connesso all’immaginazione che «crea» la realtà. O per dirla con gli indiani, la realtà è māya, illusione. Infatti, la realtà che appare ai nostri occhi quando li chiudiamo è una costruzione, ma alla pari lo è la realtà che vediamo quando questi sono aperti. I colori, ad esempio, sono solo vibrazioni. È la nostra mente che «crea» il mondo. Tutte le apparenze costruite dal cervello e dal nostro essere infracosciente. Esercizi di «fissazione del mercurio» La persona media è costantemente in movimento. La maggior parte di questi movimenti sono il frutto delle sue reazioni inconscie. «Fissare il mer- curio» è un esercizio fondamentale e una delle chiavi dello sviluppo. È la consapevolezza che si lega al nostro essere infracosciente. Significa sviluppare la padronanza e il controllo di sé 85. • Esercizio 48: verticale Il primo esercizio fissa l’attenzione alla verticale, cioè alla linea sulla quale si trovano allineate le ghiandole endocrine. Iniziamo ora l’«immobilizzazione» del mercurio sia col corpo che con la mente, impedendo che si «volatilizzi» o si «disperda». • Esercizio 49: fissazione del mercurio col corpo Seduti, come una statua egizia, rimanete immobili 86. È difficile mantenere l’immobilità a lungo. Appena incomincerete ad assumere tale posizione i pensieri vi verranno addosso come mosche. Ma persistete. A poco a poco prenderete più coscienza di voi e nascerà un nuovo stato. Questo esercizio è la base per salire via via a livelli più alti. • Esercizio 50: fissazione del mercurio con la mente Essere capace di mantenere una immaginazione chiara e sotto il proprio controllo. Guardare un oggetto e rivederlo davanti agli occhi mentali «come se fosse lì». • Esercizio 51: vuoto mentale. La cifra 1 Con questo processo impariamo a creare una realtà mentale e a farla scomparire. Si può scegliere un numero qualunque, oppure un segno, un punto ecc. Abitualmente si esegue con la cifra 1. Si tratta di visualizzare, tracciare col dito e pronunciare mentalmente insieme la cifra 1 tre volte di seguito senza alcun pensiero intermedio. Inoltre fra ogni 1 mentalmente visto e pronunciato deve esistere un intervallo di riposo variante da mezzo a un secondo. Ad esempio: 1 – riposo – 1 – riposo – 1 – riposo. Per eseguire l’esercizio, l’allievo deve sospendere mediante un comando della volontà ogni lavoro cerebrale, poi scrivere l’1, parlarlo e udirlo mentalmente nello stesso tempo.Tutto deve cancellarsi durante un secondo, poi si ricomincia. Si tratta in sostanza di una riconcentrazione eseguita varie. Occorre osservare che se il riposo fra gli 1 non esiste, la difficoltà sparisce, ma l’esercizio non ha alcun valore. Questo esercizio obbliga l’allievo a prendere possesso in modo completo del proprio cervello ed è in ciò che consiste la difficoltà. Per facilitare l’esatta comprensione dell’esercizio noi raccomandiamo di sforzarsi di raccogliere mentalmente 160 L’ENERGIA SEGRETA DELLA MENTE I TRE PRINCIPI VITALI 161 tutte le proprie idee e di fissarle, per così dire, sull’uno. Vale a dire, lo scolaro pronuncia mentalmente uno, quando si sente sicuro che tutti i suoi pensieri sono ricondotti a un unico pensiero. Perciò egli può raffigurarsi graficamente l’esercizio, immaginando, per esempio, un cerchio nel quale tutti i raggi (pensieri) convergono sull’1. • Esercizio 52: eliminazione Infine dovrete arrivare a pensare e a, gradualmente, eliminare questa cifra. Ecco come procedere: – Scrivere mentalmente la cifra in caratteri sempre più piccoli fino alla sparizione completa; – Oppure fare in modo che l’1 che si allontani sempre più diventando impercettibile; – Invece di allontanare l’1, aumentare progressivamente gli intervalli di riposo nella concentrazione. Questo riposo sarà dapprima di 1 secondo, poi di 2, 3, 4 secondi. Resta inteso che negli intervalli ogni idea deve essere eliminata. Questo esercizio potenzia di molto il potere individuale di controllo. Esercizi per potenziare il sistema ghiandolare Quella che gli indiani chiamano kundalini è equivalente sul piano fisico a una serie di punti lungo la colonna vertebrale che possiamo far corrispondere fisicamente alle ghiandole endocrine. Noi non possiamo parlare di un unico sistema ghiandolare, ma di parecchi sistemi che operano ciascuno indipendentemente, si autocontrollano e influenzano il cervello. Ma a sua volta il cervello può coordinare tutti questi sottoinsiemi. Esistono una serie di esercizi specifici e poco noti per lo sviluppo del sistema ghiandolare 87 che si basano su una serie di princìpi specifici basati su una visione olistica, e cioè globale dell’essere umano. Il concetto di base degli esercizi che seguono è portare attenzione sulle varie ghiandole, quasi illuminandole e riscaldandole. Notiamo tra l’altro che il calore non è solo immaginario, è anche reale, in quanto con specifici esercizi fisici possiamo facilitare la circolazione del sangue in particolari zone del corpo. Si può immaginare che nel freddo non si può crescere. Solo il caldo permette la crescita. Può essere anche utile immaginare o compiere un movimento circolare rotatorio nelle varie zone di volta in volta stimolate, che potenzierà il risultato. Esaminiamo ora gli esercizi più adatti per ogni zona del corpo ini- ziando dall’ipofisi, corrispondente al cosiddetto «chakra della corona» per gli indiani. • Esercizio 53: per l’ipofisi Ruotare la lingua indietro come a volerla inghiottire. Toccare la parte alta del palato. • Esercizio 54: per il timo Incrociare le braccia e massaggiare ritmicamente la zona del timo. Possiamo arrivare a una vibrazione connessa alla pulsazione del cuore che ci porta una sensazione di felicità. Lavorare sul timo è molto utile per lasciar cadere limitazioni interiori. Come operare con la tiroide La tiroide rinforza il pensiero in tutte le maniere. Finché funziona bene ci si sente giovani. La tiroide è anche in connessione con le ghiandole sessuali. Quando non funziona porta conseguenze in tutto il corpo, in quanto la mancanza di tirossina rallenta le altre funzioni. La sua buona operatività porta a sentirsi instancabili. Molte persone di successo che hanno creato dal nulla un’attività hanno le ghiandole della tiroide ben funzionanti. • Esercizio 55: risvegliare la tiroide fisicamente Per risvegliare il sistema della tiroide può essere utile pizzicare il collo fino al petto. Questo esercizio aiuta anche a migliorare le corde vocali. Si può ripetere l’esercizio una dozzina di volte anche rasandosi. • Esercizio 56: risvegliare la tiroide vocalmente La forza della tiroide si mostra anche sulla voce. Più allarghiamo le vocali più controlliamo la tiroide. • Esercizio 57: altri modi Un’altra maniera è lasciare cadere la testa sul petto. Anche buttare la testa indietro rinforza la tiroide e in generale le oscillazioni della testa possono essere benefiche. 162 L’ENERGIA SEGRETA DELLA MENTE I TRE PRINCIPI VITALI 163 • Esercizio 58: semirotazione Posizione: corpo eretto. Per eseguire l’esercizio il collo deve essere completamente libero. Esecuzione: mantenendo immobili le spalle abbassare il capo appoggiando il men to sul petto poi strisciando col mento sul petto portare il mento sulla spalla destra. Ripetere portandolo sulla sinistra. L’esercizio, specie nella sua ultima fase, non riesce bene se si tiene il capo irrigidito. Bisogna invece che il capo si abbandoni al suo peso come se fosse attaccato al tronco con un semplice filo. Fare il movimento con la massima ampiezza possibile. • Esercizio 59: capo indietro Esecuzione: Rovesciare il capo all’indietro il più possibile, e mantenendolo così rovesciato portarlo il più possibile verso la spalla destra e sinistra, alternativamente. • Esercizio 60: esercizi combinati Variante: si possono connettere tutti gli esercizi descritti in una rotazione unica. Come operare con le adrenali Le adrenali influenzano la percezione, e sono connesse col timo. Per risvegliare le adrenali è utile massaggiare i fianchi, fino alla zona pelvica. Un altro utile esercizio è piegare le ginocchia in avanti portandole contro il corpo. Infine per stimolare i reni può essere utile il seguente esercizio: • Esercizio 61: stimolazione delle reni Posizione: per eseguire correttamente questo esercizio bisogna sedere a terra a braccia conserte e allargare le gambe, mettendo i piedi sotto un mobile basso (un armadio, un letto) in modo che restino fissi. Esecuzione: Inclinare alternativamente il torso a destra e a sinistra, dando al movimento la maggior estensione possibile. Come operare con le gonadi Le gonadi sono le ghiandole sessuali e il loro sviluppo è particolarmente importante per espandere l’energia vitale . Esercizi utili per sviluppare le gonadi sono i seguenti: • Esercizio 62: esercizio di base per le gonadi Sedersi e poi mettere una gamba piegata sotto l’altra allungata. Eseguire una serie di esercizi allungando e portando indietro le braccia. Quest’esercizio funziona ancora meglio dopo aver aperto la tiroide. • Esercizio 63: piegamento In punta di piedi, a gambe unite, si piegano le ginocchia per far toccare le natiche ai talloni. Successivamente, rialzarsi senza perdere l’equilibrio. Ripetere due o tre volte (non è necessario il coordinamento con la respirazione). Questi movimenti devono essere praticati mantenendo sempre la colonna vertebrale perfettamente diritta. Infine particolarmente utili sono tutti gli esercizi che implicano un movimento delle gambe come i seguenti: • Esercizio 64: distenzione delle gambe Posizione: Collocatevi di fianco a un tavolino o una qualunque superficie piana che abbia il suo livello a metà della vostra coscia. Quanto più il piano è elevato, tanto maggiore è lo sforzo. Esecuzione: Sollevate la gamba e posate il piede sul tavolo. La mano corrispondente potrà, volendo, appoggiarsi al ginocchio, per aiutare il movimento. Premendo col piede salite sul tavolo. La gamba deve stendersi completamente.