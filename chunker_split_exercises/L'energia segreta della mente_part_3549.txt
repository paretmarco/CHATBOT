In pratica, uno dei due vasi è l’operatore che assume sempre il ruolo attivo, l’altro il soggetto che assume il ruolo passivo. Portare il soggetto al livello più passivo possibile ha come risultato il fatto di incrementare il ruolo attivo dell’operatore. Pur essendo efficaci per la risoluzione di certi problemi, le dinamiche magnetiche e mesmeriche richiedono la presenza di due persone e mantengono la scissione dei ruoli, sicchè ciascuno si trova a sviluppare tendenzialmente solo una posizione (attiva o passiva). Questo modo di fare può risultare utilissimo a livello terapeutico e infatti nei nostri seminari costituisce materia di corsi sia teoric che pratici. Può però rivelare dei limiti per lo sviluppo della presenza e rischiare di fossilizzarsi in uno stato di «dualità», a meno che l’operatore stesso non sfrutti l’intenso campo creato per realizzare uno stato di trascendenza dirigendo l’energia verticalmente (ma deve conoscere le tecniche e il percorso di questo libro per farlo in maniera non accidentale). Specializzandosi in una sola posizione, si ottiene però il vantaggio di un minore fabbisogno di energia iniziale. Questo rende meno necessari gli esercizi di armonizzazione preventiva, in quanto assieme all’energia cala anche il rischio di debordamento patologico. Ritornando alle induzioni magnetiche, si passa attraverso una serie di fasi nelle quali è riscontrabile una somiglianza tra la fase iniziale del «lasciarsi andare» e la cosiddetta «putrefazione» (con l’isolamento progressivo dall’ambiente esterno), tra l’«estasi magnetica» e l’innalzamento energetico chiamato albedo, mentre il cosiddetto «sonnambulismo» – dove il soggetto agisce staccato ormai dalla sua personalità – corrisponde a una forma di rubedo. Una semplice maniera di operare Se invece, negli esercizi illustrati in precedenza, dopo un poco il soggetto cambiasse ruolo e inviasse di nuovo la vitalità all’operatore, ne conseguirebbe un potente mutamento psichico27. Questo dovrebbe però avvenire sempre più rapidamente per favorire un effetto di risonanza. L’arte che viene spiegata in questo libro è comprensibile solo attraverso la pratica: per conseguire i migliori risultati, esiste una tecnica semplice quanto antica, già introdotta nei capitoli precedenti, e a noi trasmessa direttamente dai nostri maestri: lo specchio. Dapprima bisogna «purificare» se stessi, passando attraverso tutte le sublimazioni e prese di coscienza indicate precedentemente. Occorre stare davanti a uno specchio e fissarsi senza battere le palpebre. Il primo effetto di tale pratica è «accorgersi di sé» 28. Normalmente ci dimentichiamo di noi. Di fronte allo specchio incominciamo a divenire gradualmente più presenti a noi stessi. 206 L’ENERGIA SEGRETA DELLA MENTE PIANI DI COSCIENZA SUPERIORI 207 Successivamente accade un fenomeno di «moltiplicazione». Si scopre allora che poco a poco si passa innumerevoli volte da soggetto a oggetto e allora avviene un cambiamento di stato, una «fermentazione» di qualche cosa di nuovo29. Si sviluppa infatti un gioco delicato tra il soggetto e l’immagine 30. Si sente germogliare un’energia. Si può agevolare lo stato osservando anche solo l’occhio sinistro, in quanto la fase albedo che realizziamo con questo tipo di respirazione è essenzialmente lunare e quindi legata al lato sinistro del corpo. Con lo specchio possiamo poi anche aumentare l’energia o far nostri dei simboli con la «respirazione dell’aquila». • Esercizio 82: la respirazione combinata In piedi, davanti allo specchio, incominciate a riempire gradatamente i polmoni. Visualizzate brevemente un simbolo del quale volete impregnarvi. Nello stesso tempo per una decina di volte innalzate adagio lateralmente le braccia che prima erano allungate ai fianchi, continuate a inspirare sempre elevando le braccia tese fino a che i pollici vengano a toccarsi in alto. A tal punto i polmoni dovranno essere perfettamente riempiti. Allora tornate lentamente alla posizione e condizione primitiva, emettendo il fiato e abbassando gradatamente le braccia. Ne ritrarrete una sensazione di energia e di tempo in espansione. Più ci si avvicina all’energia più diminuisce la distanza dalla quintessenza. È importante mantenersi sempre presenti. Un nostro amico una volta è sve- nuto a forza di osservarsi! Questo è un errore. Se in quel momento manteniamo invece il controllo, possiamo approdare a una percezione non duale del tempo. Altro risultato di una costante pratica dello specchio è anche l’«essere oltre il tempo», fino a percepire «tempi diversi», cioè quei famosi fenomeni di precognizione e visione a distanza correlati a uno stato di non dualità31. In questo percorso avviene dapprima una esacerbazione della ghiandola pineale e una visione del corpo energetico. Concentrando la nostra attenzione tra i due occhi (dove il naso incontra la fronte) il processo è più equilibrato (anche se più lungo), e avviene un congiungimento fra luna e sole» (il nostro lato attivo e passivo). «Cotesta preponderanza conduce allo stato 0 ove la mente si congiunge con sé e realizza l’esperienza di una indipendenza, sussistenza e superiorità rispetto a tutto ciò che è corporeo e animale. Una luce intellettuale, in cui realizzerai un senso diverso di te nuovo, possente, trasformato32». Dice Filalete nei capitoli I e XIII dell’Introitus: Per il nostro oro (0 = sole che è il nucleo destato e costituito dalla preparazione), avviene lo stesso (che per il seme); da principio esso è morto o, meglio, la sua virtù vivificante è nascosta sotto la dura scorza del nostro corpo… Non appena si è bagnato della nostra acqua (che è A, il fluidico) rinasce, riprende vita e diventa l’Oro dei Filosofi). Magnetismo e spinta sessuale Il procedimento a due vasi può anche essere eseguito, oltre che con lo specchio, anche con altri metodi, ad esempio utilizzando l’energia del desiderio sessuale con un partner adeguato33, metodica proveniente dalla più alta antichità e mantenuta segreta in Occidente per secoli. Ricordiamo che il significato più profondo deve sempre andare oltre la semplice fisiologia, ed essere «conosciuto» attraverso il simbolo e attraverso l’attenzione continua alla presenza34. Il pericolo non è infatti tanto fisiologico, quanto nel fatto che l’altra persona alimenti il bisogno di appoggiarsi, di affidarsi a qualcuno diverso da sé per la propria crescita che invece può solo partire dall’interno35. Dapprima l’energia deve essere risvegliata. In quest’ottica possiamo osservare il significato della «Donna Angelicata» di Dante (Beatrice) come «scala al Fattore»36. Essa è la rappresentazione divina di un principio femminile, che può rappresentare una forma definibile da Platone come «le idee». 208 L’ENERGIA SEGRETA DELLA MENTE PIANI DI COSCIENZA SUPERIORI 209 In pratica si crea un’immagine che può risvegliare un’energia nel vaso maschile umano. Come dice Dante, la miracolosa «donna di virtute», è in grado di destare il «dritto appetito» e da lei promana un fuoco che «rompe li vizi innati»37. In questa maniera è possibile l’elevazione e la trascendenza. Come dice Dante: «Io tenni li piedi in quella parte de la vita di là da la quale non si puote ire più per intendimento di tornare»38. E ancora Dante: «Amore è potenza capace di far uscire lo spirito dal suo albergo», di farlo volare nudo, senza scorza39. Ovviamente l’«Amore» cui si riferisce Dante è differente dall’amore sentimentale, come confermato da Nicolò de Rossi 40 che paragona l’estasi di «amore» a quella di «San Paolo», alludendo quindi all’apertura dello spirito a stati superindividuali dell’essere 41. È uno strumento. È parallela a questi concetti anche l’idea della «Vergine» nell’iconografia occidentale 42. Questo concetto corrisponde infatti a una «venerazione della Donna». Vi sono chiare corrispondenze con le tecniche orientali per la trasmutazione dell’energia basate sul concetto delle dakini. Il risveglio delle energie attraverso l’atto fisico Ma il processo di risveglio delle energie può svilupparsi anche su un piano più fisico. Data la potenza dell’energia sessuale (paragonata dagli antichi ad «acqua corrosiva») è però in tal caso indispensabile un’accurata preparazione. Cosa significa governare la nostra forza sessuale? In primo luogo dominare le perdite abituali di energia, come i movimenti inconsci e le gestualità incontrollate, arrivando infine a gestire anche questa forza. Non ha senso infatti pensare di poter partire dal livello superiore senza la padronanza dei livelli inferiori 43. Il risultato si propaga a tutti i livelli. Gli individui più vitali, energici e magnetici, utilizzano infatti con sagacia anche la loro forza sessuale. Un atto sessuale completo implica spesso per l’uomo una perdita di energia, contenuta nel liquido seminale. Lo sperma è il nucleo essenziale dell’uomo, così come il seme della pianta contiene le componenti essenziali della pianta44. Troppo spesso la spinta sessuale è stata però considerata in maniera non corretta. Il fanatismo religioso l’ha condannata, mortificandola attraverso preghiera, digiuno e castità. Questa è una contrazione e un mantenimento dell’energia che produce una certa sublimazione, ma è possibile utilizzare tale potenza in maniera più naturale. Così come l’espansione eccessiva, anche la contrazione eccessiva è un problema. Possiamo osservare questi princìpi all’opera in tutta la Natura. Si manifestano come vita, movimento ed energia, e li chiamiamo spirito e materia, forza centrifuga e centripeta, caldo e freddo, positivo e negativo, maschile e femminile ecc… Sono due poli complementari, l’uno non è completo senza l’altro. Non è bene che l’uomo (spirito, forza o principio positivo) resti solo. Ogni cosa nell’universo ha bisogno del principio complementare. Il significato di «quello che Dio ha unito, l’uomo non deve dividere» è riferito a questo principio. Le caratteristiche maschili e femminili nelle aree più alte dell’essere umano sono saggezza e amore, pensieri ed emozioni, giustizia e temperanza, sapienza e arte. La vita personale e sociale è incompleta, quando un principio governa sull’altro. Anche qui l’uomo non può dividere l’uno dall’altro o svilupparne solo uno, senza dividersi o danneggiarsi. Il denudamento della potenza di vita La sessualità è uno sviluppo di polarità. Ed entrambi i poli sono espressione della stessa energia in quanto non si può avere un polo più forte dell’altro. Simbolo di questo sviluppo è il caduceo, che mostra le due polarità che si avvolgono attorno all’asse centrale 45 e che è già presente presso gli antichi Egizi 46. Il primo sviluppo del caduceo ermetico è allora la crescita dell’energia, mentre la seconda preparazione ne è la connessione al principio corporeo. In un esercizio insegnatoci da uno dei nostri maestri, lo sviluppo di sensazioni complementari sui due lati del corpo ha come conseguenza la nascita di una sensazione centrale di potere, espressione unitaria dell’unica energia che in realtà circola. Analogamente, nell’uomo la sessualità può essere un 210 L’ENERGIA SEGRETA DELLA MENTE PIANI DI COSCIENZA SUPERIORI 211 modo di sviluppare l’energia risultante dal differenziale tra i due poli fino a conseguire la coscienza del potenziale unitario. Esistono momenti in cui è invece possibile sorprendere la forza di vita. L’orgasmo è uno di quei momenti, rappresenta un superamento dell’Ego ed è più caratteristico come uso della «via secca»47. Nell’atto sessuale è il sistema nervoso autonomo, la parte vegetativa e vitale dell’uomo che manifesta se stessa in maniera indipendente dalla volontà conscia. Il simbolismo Il simbolismo dell’orizzontale (= G) e della verticale (= E) può anche essere interpretato come incontro tra il principio femminile e il principio maschile, fino ad arrivare alla congiunzione (= ) e, dominando il principio solare, al punto centrale quintessenziale (= 0) come rappresentato nell’antico codice seicentesco di Becher 48. È possibile infatti condurre l’amplesso sessuale in maniera che, a mezzo dell’orgasmo, sia «costretta a palesarsi nella coscienza la potenza di vita allo stato puro, nel momento in cui ci amalgamiamo a essa e la portiamo fino al limite»49. Anche il senso del tempo può allora essere ampliato nel momento in cui siamo in grado di trascendere l’Ego e raggiungere un livello centrale. Il senso di separazione dal mondo può dissolversi e ai livelli più alti si può avere un senso di unità col mondo. In quel medesimo punto, o stato, in cui si manifesta appieno la nuda trascendenza 50, è possibile infatti produrre una tra- sformazione e la chiusura del circuito che «uccide»51 di modo da stabilizzare lo stato elevato così raggiunto. Spezzare l’oro Un punto chiave dello sviluppo della presenza è «spezzare l’oro per rifare l’oro». Questo è un altro modo per dire che bisogna trascendere l’Ego limitato per raggiungere un livello più alto. In altre parole, spezzare la vecchia personalità52 conservando però in tale stato una «quintessenza», cioè il principio attivo, sottile ed essenziale di quest’oro stesso. L’oro comune è abitualmente in «nature fisse», in altre parole noi viviamo un tipo particolare di Ego, ma ci precludiamo tutti gli altri stati dell’essere profondo. È qundi importante passare dapprima in uno stato «fluido» lasciando andare le fissità. Aumentando la carica energetica, incominciamo a ottenere questo primo risultato. Il punto chiave è «salvarsi dalle acque» (māya), anziché essere fissato e mosso dai vari impulsi e oggetti ed essere assorbito nella realtà. Superare l’utilitarismo e stare nell’ora L’Ego è composto dai nostri processi automatici, dalle nostre credenze, dalle nostre memorie. Più cresciamo, più l’Ego si sviluppa. Varie esperienze e ricerche moderne hanno dimostrato come tutto il processo dell’Ego sia un processo predittivo e mirato a una utilità53. La mente utilizza la conoscenza del tempo per anticipare le proprie reazioni e preparare le proprie azioni.