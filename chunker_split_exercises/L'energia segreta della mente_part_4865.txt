Il meglio è utilizzare entrambi. Il simbolo sarà un disegno, e la formula consisterà in parole. Stabili- ta la vostra formula suggestiva, scrivetela su un foglio di carta in caratteri molto grandi. Procedete allora così. Sviluppate dapprima uno stato centrale in voi. La vostra mente deve essere calma come la superficie d’un lago in bonaccia. Ogni impulso istintivo, ogni movimento passionale, ogni stato affettivo abitualmente intenso sono contrari a questa condizione. Un regime alimentare povero di proteine e una vita meditativa invece lo favoriscono. Tale stato è simboleggiabile dal dominio degli elementi. Opererete ora davanti a uno specchio posto su un tavolino. Disponete un foglio di carta verticalmente, con l’aiuto di un libro o di un sostegno d’altro genere. Il foglio deve trovarsi a un’altezza uguale a quella dei vostri occhi, e a una distanza tale che voi possiate leggerlo comodamente stando col capo appoggiato allo schienale della vostra poltrona. Davanti al foglio disponete un bicchiere colmo d’acqua o della bevanda da voi preferita. • La luce Mettete una fonte luminosa nella stanza in modo che essa vada a cadere colla massima intensità sul foglio di carta e sulla superficie liquida, in modo da creare un riflesso nell’acqua che la renda il più possibile luminosa e abbagliante. Il resto della camera dovrebbe rimanere immerso nell’ombra. Se possibile voi stesso dovete esser fuori del cono di luce. Ancora meglio è se potete fare sì che la luce arrivi dal basso rispetto a voi. • Primo livello Per il migliore risultato voi dovete dapprima dimenticare il vostro corpo, per dare tutta la vostra attenzione allo spirito. Incominciate a rilassarvi progressivamente. Muscolo dopo muscolo abbandonate le tensioni. Chiudete gli occhi. Adagiatevi nel rilassamento. Noterete dapprima un’impressione di nero, appena avrete chiuso le palpebre, poi gradualmente si muterà in chiarore. Soprattutto la sera, vi metterete davanti allo specchio per evitare di essere colti dal sonno. • Davanti allo specchio Di nuovo, in uno stato di calma e guardandovi, incominciate a parlarvi mettendovi in piedi, dicendovi che volete, potete e decidete di avere il cambiamento. Guardatevi sia al centro che alternativamente nell’occhio sinistro e nell’occhio destro. Mentre vi guardate nell’occhio sinistro utilizzate il «tu», mentre quando vi 278 L’ENERGIA SEGRETA DELLA MENTE guardate nell’occhio destro utilizzate il pronome «io». Parlatevi come se parlaste a un amico. • Acquisizione visiva passiva del «mantra» e del simbolo scritto Se avete deciso di utilizzare anche una formula, fissate ora intensamente la formula e il simbolo in modo che ogni parola resti impressa profondamente nella vostra mente. Dopodiché, immediatamente dopo aver letto la formula o la frase, portate gli occhi sulla superficie liquida, fissando il riflesso della luce nell’acqua con tutta l’intensità di cui vi sentite capaci, e immaginando di proiettare nel liquido le vibrazioni del vostro pensiero. Nello stesso tempo voi dovete vedere apparire con la fantasia nella porzione luminosa del liquido l’immagine della vostra persona dotata della qualità o dell’aspetto che desiderate essa abbia 22. Se si tratta di una qualità morale raffigurerete voi stessi dotati dell’aspetto corrispondente a tale qualità, in virtù del noto parallelismo tra le qualità dello spirito e l’aspetto fisico. Se vi riesce difficile immaginare il vostro fisico, collocate vicino un vostro ritratto e proiettatelo modificato entro il liquido, colla forza della suggestione. Dovete vedere veramente voi stessi, come l’Homunculus del dottor Faust, agitarsi, inchinarsi, sorridere, erigersi, assumere insomma gli esatti atteggiamenti che voi vorrete avere all’indomani. Assorbimento nel corpo La fase che arriva adesso è l’inizio del «ritorno alla materia». Pensate che l’acqua che bevete è stata vitalizzata attraverso una discesa e una graduale corporeificazione dello spirito nel mondo, prendendo la forma di perfezione da voi immaginata sulla superficie delle acque. Prendete la tazza di liquido e bevetela lentamente, con l’idea che le vibrazioni infuse dal vostro pensiero tornano tutte in voi e circolano nel vostro essere. Perché l’operazione possa dirsi ben riuscita, voi dovete sentirvi alla fine di essa in uno stato di calma felice, come se il compimento del voto espresso nella formula fosse già avvenuto fin da quel preciso istante. Raccomandiamo all’allievo di studiare bene tutto questo paragrafo, di valutarne ogni singola parte. Il successo dipende dall’esatta esecuzione, non solo materiale, ma soprattutto spirituale. Secondo Grado: abbandono totale dell’«Ego» abituale e accesso ai livelli più fini Se è ora di andare a dormire potrete procedere all’assorbimento della formula nella vostra stanza da letto, in modo da dovervi muovere il meno pos- sibile. È preferibile uno stato di inerzia mentale, paragonabile al rilassamento muscolare. Eccoci finalmente giunti al punto culminante del nostro metodo. La fase che conduciamo ora è di accesso della nostra idea a una dimensione dove essa si amalgama con il corpo: si «corporeizza». Il corpo non ha tempo e quindi rappresenta il supporto ideale per fissare la nuova idea. Il buio e la fase di magnetizzazione Non appena coricati nel letto o seduti in una poltrona, guardate una luce e ripetete mentalmente la vostra formula. • Attivazione antero/posteriore. Sfregate ora dolcemente una palma della mano contro l’altra, fino a tanto che entrambe siano riscaldate. Ponete allora la palma della mano destra dietro il capo, sul cervelletto; e la palma della mano sinistra sulla fronte. In tale maniera mettete in contatto la parte anteriore (il futuro) con la parte posteriore (il passato) e sarete per qualche istante in uno spazio mediano: quello in cui state creando. In tale posizione respirate ritmicamente fino alla scomparsa della traccia luminosa (per un tempo quindi di 1-3 minuti), concentrandovi sull’idea che volete corporeizzare. Questa concentrazione ben compresa deve essere come una visione di noi stessi nell’atteggiamento desiderato, o nel possesso delle qualità fisiche o spirituali desiderate 23. • Diffusione energetica Levate allora le mani dal capo e sfregate di nuovo le palme. Con la palma destra incominciando dalla spalla, passate sul lato sinistro del vostro corpo da un minimo di quattro ma volendo anche fino a 25 volte. In tal modo in questa parte del corpo voi polarizzerete il fluido suggestivo che irradia dal vostro cervello durante l’operazione. Non è necessario passare fortemente la mano sulle membra. Basterà a tale scopo sfiorare semplicemente o anche tenersi colla mano alla distanza di un millimetro o due toccando saltuariamente. L’importante è che la mente non perda la propria concentrazione durante l’atto materiale. Sfregate ancora le palme e, colla palma sinistra, passate sul lato destro del corpo. • Il Cuore Sfregate ancora le palme, e colle mani incrociate l’una sull’altra passatele sul petto per circa 1-2 minuti. Questo omogeneizzerà le sensazioni anche al cuore, il centro di voi stessi. 280 L’ENERGIA SEGRETA DELLA MENTE AUTOMAGNETIZZAZIONE 281 • Circolazione e omogeneizzazione Sfregate ancora le palme e, sempre tenendole incrociate, passatele sul ventre, sul pube, sulle gambe, fin dove giungerete, senza perdere il rilassamento. In tal modo, a poco a poco, per mezzo di operazioni successive, voi avrete polarizzato tutto il vostro essere. L’irradiazione dell’idea, partita da voi, torna in voi e circola completamente 24. • Attivare la connessione con l’infinito Tutto il frutto dell’esercizio andrebbe perduto, se dopo aver eseguito le operazioni descritte l’allievo lasciasse vagare la propria mente in balia di altri pensieri. Alla polarizzazione completa del corpo deve quindi seguire immediatamente uno stato di «assenza di pensieri» paragonabile al sonno. Un momento nel quale accediamo al «niente». Il sonno, oppure il «niente», è infatti lo stato dal quale il nostro essere diurno è «sognato». Possiamo pensare che la nostra vita individuale è un miraggio che dipende da un contingente modo di equilibrio dei differenti «enti» che la compongono: azioni, pensieri, valori ecc… Per poter modificare questo intreccio dobbiamo dapprima annullarci, per permetterci di ricomporci in una nuova maniera. Il sonno rappresenta quotidianamente un modo di questo annullamento. Entriamo quindi oltre la soglia della conoscenza diurna, nello spazio della potenza. Perciò, non appena terminata la polarizzazione del corpo, disponetevi nella posizione che vi è più comoda per dormire e rilassatevi ancora, meglio che potete. L’infinito Osservate una luce di fronte a voi e poi eseguite dei movimenti a otto coricato con la testa, di modo che le vostre pupille siano obbligate a eseguire tale movimento. Dopo una trentina di secondi chiudete gli occhi, ponete le palme delle mani sugli occhi e manteneteli chiusi fino alla completa scomparsa dell’immagine residua luminosa. Durante il permanere dell’immagine residua non pensate assolutamente a niente, osservate solo la trasformazione delle luminosità. Dopo un poco aprite gli occhi e l’esercizio è finito. Metodo alternativo Ovviamente potete eseguire l’esercizio anche col sonno normale. Se siete nel vostro letto, appoggiate il polpastrello del dito medio della mano destra sul centro della fronte, nell’infossatura che si trova poco sopra la radice del naso, fra le due sopracciglia, ed esercitate, senza però esagerare, una pressione ener- gica e ininterrotta sulla scatola cranica. Voi dovete addormentarvi in questa posizione. Prima però, concentrate il pensiero sul segno dell’infinito matematico: si tratta di tracciare mentalmente senza discontinuità e per un tempo sempre crescente il segno matematico dell’infinito simile a un 8 coricato25. Immaginatevi perciò di vedere questo segno immensamente grande spiccare luminoso su di un fondo buio. Voi dovete, incominciando da un punto qualunque, seguire la curva continua, senza mai staccare gli occhi della mente. Lasciatevi poi andare. Non appena addormentati, la pressione del dito cesserà naturalmente. Questa leggera pressione tenderà a facilitare la «convergenza oculare» (punto ) e a creare uno stato propizio all’accesso alle dimensioni più sottili. Considerazioni finali Il risultato finale è brillantissimo, superiore a ogni aspettativa; tutti i nostri allievi riportano di sentirsi meglio già subito dopo la fine dell’esercizio. Ma errerebbe e sarebbe totalmente disilluso chi si accingesse a quest’opera senza aver prima seguito gli esercizi della prima parte utili a migliorare l’attenzione e la presenza a se stessi. Allo stato di veglia successivamente, aiutate più che potete la vostra suggestione, sforzandovi di ubbidire al comando che vi siete dato. Afferma Eliphas Lévy che «è legge psicologica che ogni volta che si cede a una passione, la resistenza diventa sempre più difficile quando una occasione analoga si presenta; mentre ogni sforzo che tende a reprimerla rende più facile la vittoria seguente»26. Riflettete sul senso di questa verità, e agite di conseguenza. Chi vorrà dedicarsi a queste pratiche, constaterà che spesso la prima volta non sarà stata sufficiente ad assicurare il successo, o che questo sarà stato di breve durata. Non importa: qualora lo scopo non fosse stato raggiunto, questa prima automagnetizzazione non sarebbe andata perduta, perché essa vi avrà spianato il cammino, e vi avrà reso più facili le successive. Perseverate: la sera successiva o quando potete datevi una seconda formula uguale alla prima, e insistete regolarmente, con fiducia incrollabile nel successo finale. Ripetiamo, possiamo eliminare facilmente abitudini inveterate e cristallizzate da anni in pochi giorni di pratica. Vi sono alcuni che non estraggano dalla metodica tutti i frutti che essa può dare, perché pur avendolo ben compresa, se ne stancano presto. Ora accade qui ciò che avviene di ogni altro campo: il cervello deve abituarsi, allenarsi e raffinarsi in questa via. Se dunque volete i migliori risultati, esercitatevi. 282 L’ENERGIA SEGRETA DELLA MENTE AUTOMAGNETIZZAZIONE 283 La tecnica, quale noi l’abbiamo descritta, può sembrare lunga. Ma questo succede solo in fase di apprendimento. A poco a poco le varie operazioni che la costituiscono si succederanno rapidamente. Ai nostri allievi bene allenati bastano pochi minuti al massimo per compiere l’intera procedura.