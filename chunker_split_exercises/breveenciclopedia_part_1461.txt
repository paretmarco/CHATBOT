Se chiediamo ad una persona “che cosa è importante per te in una relazione?” troveremo gli elementi fondamentali per lei in una relazione. Analogamente se le chiederemo “ e cosa significa ciò per te in termini di comportamento che ti aspetti?” ci permetterà di essere ancora maggiormente sensoriali e quindi specifici. Ma ovviamente non tutto è conscio nei nostri comportamenti come abbiamo appena detto. Esistono anche dei comportamenti di cui non siamo pienamente consapevoli. E’ importante scoprire quindi anche i modelli inconsci della relazione di ogni protagonista. Questi modelli sono “imprint” famigliari o culturali, le cose che noi “diamo per scontate”. Cosa fare E’ importante questo punto rivalutare i nostri criteri adattandoli a quelli dell'altro e reciprocamente. Questo implica comunicare, e cercare di capire cosa il nostro partner intimamente vuole e desidera. E’ importante capire che adattare i nostri criteri a quello del nostro partner non significa abbandonare i nostri. Chi facesse ciò rischierebbe solo di essere infelice e di mettere in atto un meccanismo ad orologeria basato sulla ripicca. Adattare i criteri significa crescere fino al punto in cui vi possa essere una reale comunicazione e comprensione delle esigenze reciproche ed in cui ciascuno è considerato come essere umano al 100% con desideri e pensieri suoi propri. Restare Attenti Sempre Un altro punto fondamentale è il restare attento. Se attuiamo questo comportamento nei confronti del nostro partner potremo notare come possa essere per noi una persona unica. Restare attenti non è di un momento. E’ un qualcosa che deve accompagnare la nostra vita. Ovviamente è importante rivedere tutto quanto indicato sopra periodicamente. Noi tutti siamo esseri in continua evoluzione e trasformazione e se ci basiamo nel nostro comportamento solo su quello che era stato detto ieri rischiamo di perdere la realtà dell’oggi. Esempio di cambio di Valori nel Tempo Nella vita possono cambiare i valori che ci guidano. Un semplice esempio ANNA a 25 anni: valore essenziale libertà e quindi ricerca nella coppia di un’occasione di allontanarsi dalla famiglia. ANNA a 40 anni: valore essenziale stabilità e sicurezza per la sua attuale famiglia ed i suoi figli Il suo partner, per mantenere la relazione deve corrispondere al processo evolutivo indicato più sopra, e sapere adattare anche lui i suoi valori alla situazione differente. L’enneagramma e la PNL3 rappresentano uno strumento unico per ottenere questo risultato, in quanto stimolano la comprensione e spingono a connettersi al partner al di là dei valori e delle credenze di vita momentanee. La novità L’essere umano è infatti attratto dalle novità. E’ un fatto dimostrato anche sperimentalmente. Questo comportamento ha infatti una profonda base comportamentale e si nota anche a livello animale. Nei gruppi di scimmie uno tra i fattori essenziali nella scelta di un partner è la novità da questo portato. Indipendentemente dal rango della scimmia-capo cui erano legate le scimmie femmine portavano particolarmente attenzione ai nuovi membri del gruppo. Anche nell’uomo è presente tale desiderio di novità e per una coppia la routine invariata invece che stabilità rischia di portare spegnimento della relazione. E’ quindi anche di fondamentale importanza apportare dell'imprevisto \ introdurre dei cambiamenti nelle abitudini. Così come una persona si aspetta cambiamenti ed evoluzioni nel suo lavoro e nella sua vita, così è in una relazione. Una relazione è un elemento vivo che va riscritto quotidianamente, non un contratto. Proponete quindi ad esempio un viaggio insieme, o qualche situazione inaspettata. Flessibilità Solo se l’uomo o la donna hanno capacità di adattarsi alle circostanze quanto detto precedentemente può realizzarsi. Ma l’adattarsi alle circostanze è anche frutto dell’evoluzione interiore e personale di ciascuno. Tutto quanto detto presuppone infatti un lavoro su sé stessi. Può essere riassunto in: imparare a modificare ad esempio comportamenti che hanno perso il suo senso conservandone tuttavia la funzione positiva Apprezzamento Reciproco Per crescere è importante insieme è importante continuare ad apprezzarsi e riuscire ci aiuta anche ad adottare punti di vista variabili: notare il positivo, e non solamente il negativo. Il concetto è simile a quello del bicchiere mezzo pieno e mezzo vuoto: a seconda di come concentriamo l’attenzione così può apparirci la relazione. Mantenere una Seduzione Continua La seduzione è in tutte le specie il preliminare del contatto sessuale. E’ importante mantenere attenzione ai concetti di dinamica seduttiva esposti nella prima parte. La loro presenza in questo libro è per mantenere la mente sveglia. Infatti in una relazione entrambe le parti sono persone che hanno dei desideri e dei pensieri. Spesso le persone assumono all’interno di una relazione aspetti e comportamenti che altrimenti non avrebbero. Questi cambiamenti possono essere negativi ai fini relazionali, in quanto ciascuno ha cercato una persona ed adesso si trova con un’altra. Alcuni teorici suggeriscono di mantenere un movimento di sfida continua. Nella nostra opinione questo è da adottare se già la prima relazione era partita in tale maniera ma sicuramente non in tutti i casi. In ogni caso è importante che ci chiediamo sempre: “che cosa di me ha colpito il mio partner?” e non dimentichiamo di riproporlo, anche in momenti successivi. Quello che ha affascinato in passato molto probabilmente potrà continuare ad affascinare anche ora. Una relazione di successo è un qualcosa che si ricrea continuamente, come un’onda che è formata adogni momento da particelle d’acqua differenti e purtuttavia ha una sua esistenza autonoma.. 32. Ipnosi all’interno della Relazione come scambio per approfondire l’intimità Le tecniche ipnotiche avvicinano le persone in quanto permettono loro di essere più sé stesse. L’ipnosi e le tecniche correlate possono anche essere utilizzate per rinforzare una relazione anche senza lavorare esclusivamente prettamente sull’aspetto erotico e del piacere. L’ipnosi in tale ottica diventa un mezzo di comunicazione ulteriore all’interno della coppia e permette una comunicazione più forte. Un partner può chiedere all’altro di essere ipnotizzato per esempio rigenerarsi, o sentirsi meglio. Questo concetto implica comunicazione e diventa un tramite per gli scambi energetici all’interno della coppia. Un concetto importante è che se entrambi i partner partecipano alternatamene come attivo e passivo all’interno del processo ipnotico così costruito il risultato può essere anche più potente. In questo caso non ha tanto importanza l’argomento dell’induzione quanto il fatto che costituisce un’occasione di contatto e riscoperta di sè (anche se ovviamente tutte le suggestioni di incremento delle sensazioni possono essere appropriate). Tramite la somministrazione reciproca di induzioni ipnotiche l'ipnosi può potenziare enormemente la relazione. I risultati possono estendersi in molte aree: il concetto di base è che tramite l’ipnosi si raggiungono degli stati piacevoli e naturali. Semplicemente rilassandovi, potete trovare pace ed armonia. Come minimo dormirete più profondamente la notte, ma è possibile anche darsi suggestioni per avere più controllo della propria vita e più confidenza in sè stessi. E’ una cosa molto bella se il vostro partner vi guida ad esempio ad avere più grande autostima e voi reciprocamente lo portate a raggiungere i suoi obiettivi! L'ipnosi è strettamente connessa al potere che le parole e le idee possono avere quando prendono la nostra attenzione. Se il vostro partner ha un obiettivo, quale il perdere peso, voi potete infatti aiutarlo a raggiungerlo. Focalizzando il vostro partner su pensieri ed idee specifiche quando è in stato ipnotico gli permetterà di operare verso i suoi obiettivi in maniera più profonda. L’ipnosi è infatti caratterizzata da uno stato basato sulla fiducia, la comprensione ed il desiderio reciproco. E’ importante discutere con il vostro partner degli obiettivi che desiderate raggiungere. Un metodo molto efficace può essere la realizzazione di un'induzione ipnotica progressiva, oppure in alternativa di un'induzione di tipo ericksoniano, cioè basata sulle cosiddette “suggestioni indirette”, ma anche le metodiche dirette possono in certi casi essere utili. Ricordate di suggerire sempre idee e pensieri positivi e che siano concordati insieme! Libro 3 - Energia ed Ipnosi Erotica Questo terzo libro della nostra trilogia vi guida su di un sentiero composto con più tappe: - la prima è lo sviluppo dei concetti energetici con il potenziamento della vostra ENERGIA SESSUALE con metodi naturali. L'abilità di conoscere, incanalare e controllare l'energia sessuale può permettere un sesso migliore. - La tappa successiva è essere più voi stessi, e sviluppare nuove dimensioni del vostro io e delle vostre capacità nella vita. - La tappa finale è la pienezza mentale Si tratta di una via unica di crescita, comune all’Oriente ed all’Occidente. Tutto quanto scritto finora nei capitoli precedenti può essere amplificato e moltiplicato dai concetti di questa parte. Esamineremo ora quindi vari aspetti di questo magico mondo energetico ed in particolare: Cos’è l’energia di base Che polarità e qualità può avere Come trasmetterla con intensità Come moltiplicarla attraverso il contatto erotico Come utilizzarla per l’alchimia dell’animo Pienezza e sviluppo dell’uomo Vi invitiamo per approfondimenti su questi temiinoltre ai nostri corsi pratici di Mesmerismus ©, Presenza ed Alchimia Interna. 33. La Chiave Suprema: le tecniche energetiche e la loro storia millenaria Definiamo “chiave suprema” la strada di questo libro in quanto prende tutto l’essere. L’uomo può essere osservato a più livelli: fisico, psicologico ed anche energetico. Utilizzare tecniche energetiche per l'ipnosi erotica significa quindi salire ad un livello superiore. Quando parliamo di “energia”, intendiamo infatti qualcosa di profondamente radicato nella natura umana che ci permette anche di operare con schemi specifici che potenziano le nostre risposte fisiologiche. Uno sviluppo energetico ben condotto porta alla scomparsa della maggior parte delle emozioni negative, a maggiore centratura ed ad una vita migliore e più sana. Da sempre vi sono nell’umanità scuole e ricerche al riguardo, basate sull’intuizione che l’aspetto sessuale dell’individuo non è un semplice atto fisiologico finalizzato alla semplice riproduzione, ma qualcosa di molto più profondo. L’idea di “libido” della psicanalisi è il riconoscimento che l’attività sessuale non è solo fisica, e qui andiamo anche oltre. L’aspetto energetico è un aspetto che si sovrappone e si differenzia da quello fisico o psicologico. Per poter capire questo concetto, possiamo infatti pensare che, ogni organo del corpo può avere oltre allo scopo diretto, uno scopo “esteso”. Ad esempio il fine delle orecchie nell’uomo non è solo poter sentire i rumori al fine di evitare i pericoli (funzione fisiologica), ma anche poter ascoltare le altre persone ed ascoltare musiche che permettono l’elevazione dell’animo e l’assorbimento di un’energia di tipo diverso. Ogni atto umano in sé stesso ha quindi una dimensione non solo fisiologica, ma anche psicologica ed energetica. Così anche l’atto sessuale ed ogni manifestazione di questa sfera. Significa quindi che possiamo interpretare la sessualità a più livelli contemporaneamente. Oltre che la sessualità, anche altre parti del comprotamento umano hanno interpreatazioni multiple. La seduzione si collega alla “fascinazione”, che rappresenta il corrispondente a livello energetico di quello che la seduzione della comunicazione non verbale è ad un livello comunicazionale Un po’ di storia Storicamente esistono vari filoni di sviluppo dell'energia. Ad esempio: 1 - la scuola occidentale: le tecniche per lo sviluppo dell'energia sessuale di questa scuola sono state tenute sempre molto segrete a causa di condizionamenti culturali. Tuttavia abbiamo avuto accesso ad alcune delle tradizioni più segrete al riguardo 2 – l’antica scuola orientale zoroastriana: è una scuola antichissima, e si può pensare che alcuni dei suoi insegnamenti sono probabilmente arrivati in occidente attraverso le tradizioni mitraiche 3 - la scuola orientale dello Yoga: tale scuola, con la branca del Tantra-Yoga propone interessanti sviluppi 4 - La scuola del Tao Yoga di origine cinese Per chi è capace di vedere al di là delle differenze culturali, tutte queste realtà condividono parecchi punti comuni e spesso celano sotto parole differenti identici concetti. Vi un punto finale di convergenza sia nelle metodiche orientali che in quelle occidentali. Vie occidentali e vie orientali ll concetto di uno sviluppo che trasforma e sviluppa l'energia è chiamato "alchimia interna" in occidente, e corrisponde alle tecniche orientali di tipo tantrico del Tao Yoga. Mentre sulle tecniche orientali è stata effettuata recentemente un'ampia opera di divulgazione, non altrettanto è avvenuto paradossalmente per le corrispondenti tecniche occidentali. Esponiamo ora alcuni punti importanti. Le tradizioni, sia occidentali che orientali vedono l'uomo come un circuito. Il disegno sopra è una rarissima immagine di origine occidentale e mostra il concetto di "uomo esterno" e "uomo interno" i due cerchi, in basso ed in alto rappresentano rispettivamente la testa e gli organi sessuali. Si tratta di un'immagine legata allo sviluppo della prima fase dell'energia sessuale: quella che contribuisce a potenziare il cosiddetto "magnetismo personale" L'immagine che segue è invece di origine orientale e tuttavia è esattamente parallela e sovrapponibile alla precedente: Rappresenta il procedere dei vari chakras dal basso verso l'alto. Secondo la tradizione orientale, l'apertura progressiva dei vari chakras permette all'energia di salire verso l'alto. Nel disegno soprariportato il chakra più in basso è tradizionalmente connesso al concetto dell'elemento "terra". Questo chakra è in connessione con le energie più profonde. E' il punto di partenza.