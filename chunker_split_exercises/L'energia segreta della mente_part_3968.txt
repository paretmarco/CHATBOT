La malattia, il problema, sono infatti un qualcosa che si rigenera, e che viene ricreato in ogni momento dalla nostra specifica «fissità» mentale. Il percorso che abbiamo delineato guida anche ad accedere a stati nei quali usciamo dalla fissità che «rigenera» lo stesso stato e possiamo avere un’«apertura», un momento di kairòs vissuto anche a livello corporale con un recupero o un incremento di sanità. Il processo non è solo individuale, ma anche nei confronti di altre persone, poiché non vi è divisione reale tra noi e gli altri, e noi possiamo facilitare che questo avvenga anche negli altri. Intal modo l’uomo recupera anche la sua capacità taumaturgica. La non-dualità: oltre il tempo Spazio e Tempo sono la stessa cosa. Come afferma il fisico David Bohm: Secondo la teoria della relatività, non può essere mantenuta una netta distinzione tra spazio e tempo… quindi, poiché la teoria dei quanti implica che elementi separati nello spazio sono generalmente proiezioni, relate causalmente e non localmente, di una realtà di dimensione superiore, ne consegue che anche momenti separati nel tempo sono proiezioni di questa realtà113. Il concetto di regressione e le considerazioni effettuate precedentemente possono incominciare ad aprirci a nuove maniere di operare sul nostro noi stessi, e questo indipendentemente dalla nostra capacità attuale soggettiva di darci delle chiavi per trascendere il tempo. L’applicazione immediata è dapprima psicologica. Il tempo allora può essere pensato come un modo accidentale con il quale l’uomo si rappresenta le cose e gli eventi, i quali però, in se stessi, vanno pensati liberi dalla legge lineare del tempo. L’Ego è quello che costruisce l’esperienza del passato e che crea il tempo «lineare». Le nostre esperienze psicologiche relative ai ricordi possono essere considerate meccanismi dell’Ego, regressioni temporali. Se una persona ci dice qualcosa e ci ingenera un’emozione, questo è un automatismo psicologico, per il quale rievochiamo un avvenimento del passato. L’Ego umano è praticamente costituito da questi meccanismi di causa-effetto che impediscono di vivere nel presente e tra l’altro ci portano a non rispondere «a livello». Rimanere «bloccati» dal passato è quello che, ad esempio, nelle relazioni crea problemi interpersonali, in quanto non vediamo l’altro, ma l’immagine del passato che è rimasta bloccata in noi. Possiamo chiamare regressione d’età i vari modi automatici che il nostro cervello utilizza per non adattarsi a un’esperienza e continuare a vivere in una trance. È importante capire quando stiamo vivendo una regressione involontaria. Si può dare carattere di realtà al tempo solo se non assumiamo una visione deterministica, identificando il possibile con il reale. Infatti una idea non si distingue dalla realtà che per il semplice fatto di costituire una possibilità, cioè un qualcosa che può realizzarsi ma non si è ancora realizzato. Domandarsi se si è liberi rispetto agli avvenimenti, quindi, significa domandarsi se si è liberi rispetto a se stessi. La domanda è: «come divenire liberi»? Certamete esiste un momento, posto fuori dal tempo, dove l’Io è signore della nascita. In quel punto si definisce il «corpo casuale». Quel punto esiste sia prima che nascessimo, in quanto ancora non eravamo nei meccanismi del tempo, sia «sopra al tempo». La tecnica circolare e il tempo «sferico» Il tempo lineare non è unico114. Vi sono varie maniere di «rompere il tempo lineare». Una tecnica psicologicamente molto efficace per incominciare a rompere gli automatismi che ci legano alla visione lineare del tempo è la tecnica circolare. Essa consiste nel passare molto velocemente avanti e indietro tra due eventi temporalmente posti in momenti differenti e tra loro complementari. 232 L’ENERGIA SEGRETA DELLA MENTE PIANI DI COSCIENZA SUPERIORI 233 Ad esempio, un momento nel quale siamo estremamente tristi con un momentoin cui la supposta causa della tristezza non era presente (quindi un momento felice). Per chi la pratica, il risultato è una desensibilizzazione, ma, comprendendone chiaramente il senso, la tecnica circolare pone gli eventi fuori dal divenire, per cui essi non divengono, ma sono retti da un rapporto di simultaneità. Proseguendo, si passa a uno stato nel quale l’Io può essere supremamente attivo e centrale, svincolato dalla sequenza degli avvenimenti. Gli avvenimenti appaiono allora prima in una circolarità di tempo, poi in una seconda fase, integrando le varie orbite, sulla «sfera del tempo». La sfera nasce dal fatto che incominciamo a distinguere le varie orbite o modi di essere attorno all’essere verticale (come i «cieli» dell’empireo dantesco) e a percepire una pluralità di significati in ogni momento. L’uomo può allora realizzare l’esperienza umana secondo il fine voluto, senza confusione tra parte rappresentata e attore che la esegue. Come dice Platone «diventare osservatore/testimone del tempo è la cura per il significato dell’anima». Oltre il tempo «sferico» Nell’ascesi possiamo però passare anche oltre il tempo sferico e la sua apparente «consistenza» a livello di «immagini in diversi posti»: secondo una metafora indiana, i pensieri sono «delle onde sul lago della mente». Se osserviamo il mare e guardiamo le onde che si formano alla superficie, abbiamo l’idea di una serie di onde. Queste onde si spostano lungo la superficie del mare: tuttavia, se ponessimo un turacciolo su queste onde, il suo alzarsi ed abbassarsi ad ogni ondata sarebbe solo un’illusione di movimento. Il fatto che le onde si muovano come entità è quindi un’apparenza determinata dal movimento del mare. Lo stesso avviene con il tempo. Apparentemente si muove, ma questo è solo un risultato della nostra ristretta percezione sensoriale. Metodiche sperimentali per essere «sopra il tempo» Il «tempo» non è un modo sostanziale delle cose. Esso infatti impone la sua legge solo sul piano del desiderio e delle cose che ci determinano lo spazio. Il desiderio è il nostro «identificarci con passione» con le cose. L’elemento, quindi, che ci blocca nello stato di «divenire» è il desiderio. Il desiderio è l’opposto dello stato di «essere» e conoscenza che invece è verticale ed eterno. E quando è solo sulla base di questa esperienza di desiderio che si attualizzano le possibilità della vita, non solo il senso di essa sfugge, ma in effetti tutto si svolge come in uno stato di sogno o sonnambulico. Dobbiamo risvegliare l’Io allo stato di «signore della nascita», di libertà trascendentale. In uno stato di liberazione dal desiderio vi è la liberazione di sé e dell’oggetto. Il tempo assume un’altra dimensione: non si parla più del tempo cronologico o del «divenire», bensì di un tempo «ritmico» nella quale esiste connessione tra l’Io e l’esperienza, e i singoli elementi sono parte integrante di un tutto che è il senso della vita. Nella conoscenza suprema non c’è spazio per il tempo. Gli eventi non divengono ma sono. Dato che il soggetto sperimentante crea la sua realtà stessa, la sua «individuazione» è necessaria per «cambiare di livello». Portare la coscienza dietro la nuca Poiché l’identificazione tra soggetto sperimentante e saperimentato avviene anche a livello corporeo, dobbiamo allora adottare dei metodi che ci portino «fuori da noi stessi». • Esercizio 89: oltre lo spazio tempo Un esercizio che permette di iniziare a «conoscere» ciò fisiologicamente è riportare la nostra attenzione dietro di noi, nella posizione della nuca. In tale posizione è più agevole che normalmente deconcettualizzare. Se a questo punto operiamo una convergenza oculare all’altezza del naso, si ha anche un superare dell’abituale percezione spazio-temporale. Il rapporto che iniziamo allora a superare è tra Io individuato e Io individuante. Questo può anche realizzarsi con la tecnica sessuale, dove l’uomo ogni tanto consegue l’orgasmo, in cui il desiderio non esiste più. In quel momento anche il tempo può non esistere, e infatti al culmine dell’orgasmo anche gli occhi tendono a convergere Oltre la sfera abituale. Il tempo non duale e il «livello del fluido» Come dice Wolinsky citando Nirdagatta: «la base di tutto è il vuoto. Questo vuoto condensa e crea una realtà». Più sviluppiamo la nostra conoscenza, più la realtà e il tempo perdono la loro abituale «consistenza». Questo livello «più sottile della realtà» è quello del quale – probabilmente attingendolo da qualche tradizione con la quale era venuto a contatto – Franz PIANI DI COSCIENZA SUPERIORI Anton Mesmer parla nella sua opera Théorie du Monde 115 nella quale accenna al concetto di «fluido universale», uno stato più sottile ancora di quello della «materia elementare». Questo livello esiste a livello mentale e percettivo. Quando la mente arriva a tale livello, arriva al «livello del fluido». È un livello «sotto» alle divisioni abituali, infinitamente sottile, in cui «tutto è connesso». Nella meccanica quantistica è «l’ordine implicato». Esiste un’analogia di tali concetti con il seguente esercizio di Tarthang Tulku: • Esercizio 90: «sotto» il tempo Di solito abbiamo una deplorevole tendenza a localizzarci in forma estremamente stabile. Aprendoci al tempo possiamo avere un’esperienza interessante. Abitualmente dividiamo la realtà in «punti temporali». Ma tra ogni punto temporale possiamo individuare ulteriori «punti temporali». Possiamo allora incominciare con un secondo del tempo orario e osservare con la massima attenzione il passare degli intervalli che lo compongono. Divenuti più esperti, possiamo suddividerlo in dieci periodi. Continuando possiamo notare i millisecondi. Continuando possiamo proseguire la divisione in dieci. Proseguiamo in questa divisione e ogni volta che notiamo l’esistenza di un’entità «atomica» notiamo come mentalmente possa ancora essere divisa. Sembra di poter procedere all’infinito, ma a un certo punto arriviamo a contatto con frazioni temporali che sono «troppo piccole» per la nostra «consapevolezza ordinaria», per rimanere attive. Siamo andati «sotto» all’insorgere del «modellamento temporale». Questo è un modo di intravedere il «Grande Tempo». Da questo nuovo punto d’osservazione «al di sotto» del tempo possiamo vedere che la coscienza e la percezione ordinarie, immerse come sono nel tempo, sono in effetti prive di rapporto con il vivo, immediato, appagante carattere della realtà»116. Questo è il livello del «nulla», non esprimibile con termini convenzionali e dal quale però «fuggiamo» e che è fuori da ogni «definizione»117. • Esercizio 91: incrementare la presenza Pensare al presente, sentendosi nell’ora. E poi essere testimoni che la sensazione di presente di qualche attimo prima rappresenta solo un ricordo. Si avvertirà un fenomeno di incrementazione della presenza nell’ora. Ripetere varie volte. • Esercizio 92: oltre il tempo Inspirando portare gli occhi a vedere (immaginativamente) la parte superiore del cranio (la rosa mistica nella dottrina occidentale, il chakra superiore nella dottrina yoga). Normalmente l’osservazione in questo punto superiore si accompagna an- che a fenomeni luminosi. Come dice Dante: Noi siamo usciti fore del maggior corpo al ciel ch’è pura luce 118. A questo punto immaginare o ricordare eventi e situazioni della propria vita, meglio se apparentemente «opposti» da un punto di vista del «divenire» (ad esempio gli stessi con i quali si è già operato con il «tempo circolare» precedente). Osservare quello che accade. Si avrà un fenomeno di «coesistenza» nel «nulla». Salire ulteriormente L’antica tradizione individuava sette forze planetarie che reggono il mondo. In ciò è parallela allo yoga che individua sette chakra o punti pischici particolari nell’uomo. La corrispondenza con elementi celesti non è casuale. Il paragonare l’uomo al cosmo rende più facile la sua connessione a esso. I sette princìpi planetari osservati precedentemente possono essere osservati in due maniere: come necessità e come princìpi superiori che comunque devono essere vissuti e «conosciuti» per poter essere superati come fa Dante che così arriva all’empireo. Non si tratta di due ordini distinti, ma di una stessa realtà in due modi di essere. Dapprima abbiamo le parti della nostra fisiologia che come «staccate» dal principio centrale della coscienza e della volontà ci portano in direzioni periferiche e si mostrano come «compulsioni» che bloccano le nostre facoltà e ci impediscono di scorgere l’essenza (nel Purgatorio di Dante ad esempio abbiamo i golosi guidati dal desiderio per il cibo e quindi dominati da questo principio, e via dicendo). Il processo nel mondo moderno è a questo proposito continuo, con la creazione di «necessità» che non sono tali. Liberati da tali compulsioni possiamo allora accedere ai princìpi immoti che sono alla base di tali compulsioni (i pianeti, il «paradiso» di Dante che allora può librarsi attraverso le varie sfere planetarie). Con un’immagine transculturale analoga, nel mithraismo, l’anima per liberarsi deve attraversare sette sfere, contrassegnate da sette porte.