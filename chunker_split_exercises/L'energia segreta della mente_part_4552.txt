Tutto è connesso in una scala di armonia9 . Questa è la ragione dell’insistere dell’uomo antico sulla loro importanza. Il nostro maestro Virgilio T. 10, che ottiene effetti magnetici molto forti, ad esempio dipinge egregiamente, suona bene la musica, recita, studia, e praticamente lavora su parecchie delle arti principali. Così è anche per molte persone di nostra conoscenza che manifestano doti che vanno al di là dell’abituale. L’ideale dell’uomo rinascimentale era l’uomo dal multiforme ingegno e anche per i Greci le Muse erano fondamentali 11. Lo schema seguente riporta la progressione tramandataci dalla saggezza antica e sempre potentemente valida. I due livelli inferiori corrispondono alle Arti classiche, e già nell’antichità nell’iniziazione greca ai «Piccoli Misteri» vi era lo studio di queste arti. I due livelli superiori sono arti legate a livelli di coscienza differenti. Corrispondono al più alto grado di coscienza dell’uomo quando accede a tali piani (doti che nell’antichità erano sviluppate coi «Grandi Misteri»). Così come per i sensi, questo è solo un accenno e svilupperemo in un’altra opera il significato ermetico nascosto e gli elementi profondi di questo schema12. 1 Amedeo R. Armentano, Massime di Scienza Iniziatica, Ignis, Ancona 2004, Massima 77. 2 Julius Evola, Dioniso e la via della mano sinistra, 1960, s.e. 3 Armentano, Massime di Scienza Iniziatica cit., Massima 265. Come sostiene René Adolphe Schwaller de Lubicz, Adamo l’uomo rosso, Edizioni Mediterranee, Roma 2006: «l’essere umano considerato nelle sue possibilità di coscienza è triplo: l’automa, il testimone-me (testimone coscienza del me), il testimone spirituale (testimone-coscienza di sé). Il programma di questa realizzazione totale sarà quindi: in primo luogo la padronanza dell’automa attraverso il testimone del me, maestria che avrà come risultato finale un essere umano cosciente dei suoi istinti, e in grado quindi di cercare le corrispondenze nella Natura. La condizione essenziale è che l’intelligenza razionale si contenti rigorsamente della constatazione dei risultati, senza interpretazione. Il secondo obiettivo è l’allargamento di questa coscienza del me nella coscienza del sé, obiettivo per il quale la collaborazione dei due “testimoni” è indispensabile. Ora, il testimone spirituale è presente e non attende che questa esperienza. Tutto lo sforzo deve venire dal “testimone personale” per eliminare, attraverso una veglia continua, gli ostacoli che impediscono alla coscienza spirituale di manifestarsi all’uomo diventato “coscienza del me”… Il fine è la realizzazione del regno sovrumano attraverso il risveglio e l’unificazione della coscienza del Me e quella del Sé». 258 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 259 4 Nell’alchimia cinese questo livello è quello del Tao: nel Tao il principio primo viene chiamato il «Gran Polo» (T’ai chi) o «Grande Uno», «stato senza dualità» (wa chi), e anche appunto Tao da cui si differenzia la diade dello yang, principio maschile, e dello yin, principio femminile (cfr. Ur e Krur, II, I Dioscuri, Genova 1987, p. 372). 5 Par., XXXIII, 139-145. Nella tetractis quello che stiamo descrivendo adesso è il decimo punto partendo dal basso. È al di là di ogni forma e simbolicamente Dante fa morire Beatrice il 9 di giugno: nota che in Siria giugno è il non-mese e aggiunge che questo accade quando «lo perfetto numero nove era compiuto». La morte di Beatrice è il livello ultimo del trascendere della mente sopra a se stessa. 6 Robert Ambelain, Scala Philosophorum ou la symbolique des outils dans l'art royal, Éditions du Prisme, Paris 1975. 7 «Contractione per affectum fidei adeo praevalere dominarique animus supra corpora creditur, ut et montibus non sine ratione nos imperare posse dicamur. Porro tunc id vere maximeque evenit, quando respondentia quaedam in principio activo cum passivo reperitur. In eos etenim, qui timoris, amoris, spei, laetitiae, tristitiae et generaliter consensus, acclives non perhibent affectus, Dii non posse mirabiles producere effectus quandoque protestati sunt; hoc de magicis medicisque principiis unum atque praecipuum esse novimus.», in Iordani Bruni Nolani Opera latine conscripta, publicis sumptibus edita, recensebat F. Fiorentino [F. Tocco, H. Vitelli, V. Imbriani, C. M. Tallarigo], Neapoli-Florentiae, 3 voll. in 8 parti, 1879-1891, p. 654. Cfr. Leo Catana, The Concept of Contraction in Giordano Bruno's Philosophy, Ashgate Publishing Company, Aldershot 2005; Claudio Buccolini, Contractiones in Bruno: potenza dell'individuo e grazia divina nell'interpretazione di Mersenne, Bruniana & Campanelliana, anno VI/2, 2000, pp. 503- 535; Fulvio Papi, Antropologia e civiltà nel pensiero di Giordano Bruno, Liguori, Napoli 2006; Antonella Del Prete, Immagini di Giordano Bruno nella Francia del Seicento, «Physis. Rivista internazionale di storia della scienza», 2001, pp. 342-354; Fabio Raimondi, La repubblica dell’assoluta giustizia. La politica di Giordano Bruno in Inghilterra, Pisa, Ets, 2003, pp. 504 e sgg. 8 Oltre che per lo sviluppo diretto dei sensi e delle facoltà umane operato dalle arti, e che riteniamo primario anche sulla base delle testimonianze dirette che abbiamo, vi è anche l’aspetto che le arti di base (come la geometria o la matematica) possono avere dei risvolti simbolici. 9 Questa è anche la visione platonica. 10 Vedi nota nell’introduzione del libro. 11 I loro nomi erano: Calliope, colei che ha bella voce, la Poesia epica, con una tavoletta e un libro; Clio, colei che rende celebri, la Storia, seduta e con una pergamena in mano; Erato, che provoca desiderio, la Poesia amorosa, con la lira; Euterpe, colei che rallegra, la Poesia lirica, con un flauto; Melpomene, colei che canta, la Tragedia, con una maschera, una spada e il bastone di Eracle; Polimnia, dai molti inni, il Mimo, senza alcun oggetto; Talia, festiva, la Commedia, con una maschera, una ghirlanda d'edera e un bastone; Tersicore, che si diletta della Danza, con plettro e lira; Urania, la Celeste, l'Astronomia, con un bastone puntato al cielo. 12 Abbiamo reso leggermente più attuale il disegno. In particolare abbiamo sostituito alla parola «dialettica» il concetto di «logica», alla «retorica» il più moderno «espressione». Notiamo che il termine «linguaggio» può anche riferirsi alla danza e all’espressione corporea. LIBRO II Automagnetizzazione Ulteriori utili tecniche pratiche Mentre il Libro I è dedicato allo sviluppo verticale, in questo Libro II diamo ora tecniche ulteriori che possono: – Trasformare la potenza interiore permettendo di acquisire anche potenza nel mondo del divenire; – Aiutare nel cammino di perfezionamento attraverso il miglioramento delle doti dell’animo. Il concetto fondamentale è sempre la «presenza» a sé 1 . Ecco quindi indicazioni, tecniche e metodi aggiuntivi e complementari per assumere il controllo sulla propria esistenza sin da quando si imbocca la strada di reintegrazione indicata precedentemente. Il principio comune per cui queste tecniche vi portano a ottenere risultati fisici è che tutto è uno. Questo fondamentale concetto deve in primo luogo radicarsi in voi stessi. Solamente così potrete accedere ad alcune delle potenzialità dell’homo totus per rigenerare la vostra vita. Basi per la trasmutazione e attivazione di immagini e simboli Per la trasmutazione e il perfezionamento della persona l’utilizzo di immagini e simboli è documentato fin da tempi antichissimi 2 . Anche per la psicologia corrente così facendo ci avviciniamo al nostro subconscio nella maniera a lui più appropriata, l’immagine. La costruzione di immagini è fondamentale per la realizzazione dell’incontro tra volontà e immaginazione, cioè tra volontà e mondo delle possibi- lità, ed è la chiave che permette di imprimere una particolare direzione al presente nel mondo fisico e creare le situazioni che vogliamo. Per chi è invece solo interessato alla non dualità, rispondiamo che è vero che il cammino verso la non dualità nella fase finale passa attraverso la conoscenza e il superamento di tutte le condensazioni della mente compresi i simboli. Ma prima di arrivare a tale livello, questi sono strumenti di trasformazione necessari e insostituibili anche per chi ha fini esclusivamente spirituali. Prima fase: Per iniziare in questa pratica sottile di dominio della nostra immaginazione, o, per esprimerla in termini ermetici, capacità di fissare il nostro «mercurio», si può iniziare a costruire immagini che appaiano nella mente rilassata di fronte agli occhi chiusi. Il corpo deve eliminare qualsiasi tensione. Qualsiasi sforzo offusca le immagini mentali. Ma questa fase, che chiamiamo immaginazione passiva, è solo un passaggio iniziale nel quale non indulgere troppo. Infatti, se rimaniamo troppo tempo nella fase passiva, la possibilità di infondere un impulso al nostro inconscio diviene sempre più debole, e finiamo con l’essere dominati dalle immagini che appaiono. Entriamo in una trance negativa dove l’immaginazione ci domina. Rischiamo di assumere lo stato d’animo del tipo «pacifico sognatore» da noi descritto precedentemente. Seconda fase: La trance positiva è il passo successivo. È più faticosa, e consiste nell’immaginare quello che si vuole 3 . È la riunione di volontà e di immaginazione. È allora un primo livello di realizzazione del caduceo ermetico4 . • Ricordate che le immagini che dovete creare sono totali, in altre parole quando parliamo di «immaginazione», intendiamo un qualcosa che è sia visivo, sia auditivo, sia tangibile e percepibile 5 . Per conseguire al massimo grado la capacità di modellare come creta la nostra materia mentale ci vuole tempo, ma i risultati valgono lo sforzo. Noterete un aumento dell’influenza personale, e vi renderete conto che spesso le persone accanto a voi sentono le stesse emozioni provate da voi. A questo fenomeno di «correlazione» (per usare un termine quantistico) si lega anche un’arte antichissima, la fascinazione, ovverosia la connessione a 264 L’ENERGIA SEGRETA DELLA MENTE AUTOMAGNETIZZAZIONE 265 un’altra persona attraverso gli occhi, alla quale dedicheremo un prossimo libro per intero. Con questo tipo di tecnica diretta un’immaginazione di calore in una mano si riflette nella persona che ci guarda, una sensazione di prurito egualmente, e via dicendo. Ma perché questo avvenga senza parlare, oltre ad avere una immaginazione molto evoluta6 , dovrete accompagnare il tutto anche con esercizi energetici 7 . Questi sono però risultati di «alta scuola». Infatti la coscienza delle immagini mentali è normalmente nella persona media troppo debole per dare un risultato apprezzabile tranne che nel caso di rapport molto intenso, come gli innamorati, o di forti emozioni. Utilizzo di immagini Il nostro maestro Virgilio T., ci consigliava di osservare immagini illuminate, con «un riflesso», poi chiudere gli occhi e ricordarla esattamente. La luce riflessa migliora infatti la memoria retentiva. In pratica farete cadere una luce molto forte sulle immagini che volete fissare. In molte tradizioni vi è proprio l’abitudine di mettere sorgenti luminose vicino a simboli importanti. • Trasmutazione Per rimanere nella tradizione occidentale, l’osservazione di icone e immagini è un elemento fondamentale per la trasmutazione dell’uomo8 . Spesso queste immagini sono illuminate. Accanto al simbolo è quindi fondamentale l’uso della luce, che porta alla «moltiplicazione» dell’effetto dell’immagine 9 . • Immagini e salute La semplice visualizzazione positiva, «fissando» il mercurio dell’immaginazione può agire anche sulla salute. Vari studi scientifici supportano la validità di tale pratica. E, per fare esempi, la mia collaboratrice Susanna (già menzionata precedentemente) ha riscontrato la scomparsa di un fibroma per il quale era già prevista un’operazione chirurgica semplicemente immaginando quotidianamente la sua sparizione la sera prima di addormentarsi. Nella stessa maniera si possono cambiare comportamenti e abitudini inveterate. Badate bene, non è solo l’ausilio della tecnica che vi farà ottenere il risultato finale. Si tratta di un’arte, accessibile solo se aumentiamo il nostro grado di consapevolezza. In pratica, dobbiamo renderci conto che quello che chiamiamo il nostro subconscio siamo noi. Riappacificarci con lui. È il nostro essere più primitivo e profondo che immagina, la radice del nostro Io. Comunque, alla fine di questa fase potete già eseguire gli ulteriori esercizi alla fine del libro. Ma se volete ancora maggiore efficacia dovete passare alla fase successiva. Terza fase: Se, dopo aver seguito le istruzioni, potete osservare l’oggetto tranquillamente con gli occhi chiusi siete pronti allora per la fase successiva. La proiezione nello spazio fisico. Cominciate con il proiettare l’immagine su di una superficie bianca o scura. Attraverso questi esercizi portate il vostro spirito a non essere schiavo della vostra testa, bensì a divenire reale. Alcuni chiamano questo stato «trance positiva». Per facilitare le cose, possiamo legare l’apparizione ai riflessi condizionati. Ogni posizione o suono ripetuto può servire a questo scopo. E a questo proposito notiamo il rapporto tra l’arte dell’immaginazione e l’arte della memoria10. Quest’ultima si può infatti definire l’abilità di richiamare al proprio spirito, al momento opportuno, immagini, avvenimenti, ragionamenti e sentimenti già provati a seguito di uno stimolo.