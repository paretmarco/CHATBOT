Ogni situazione della nostra vita è frutto di un particolare nostro rapportarci al tempo. Quella che chiamiamo «realizzazione nel presente» nasce da tre condizioni psichiche: – Sapere ciò che si vuole (volere); – La possibilità percepita di ciò che si vuole (potere); – La sincerità e la verità del volere nell’ora (decidere di fare). Sono gli elementi che condizionano il nostro «creare il tempo e le situazioni». Questi tre elementi sono alla base dei cosiddetti «metalli» o differenti tipi umani. Vi sono infatti persone che sono troppo nel «posso» e mai nel «faccio» e sono «sognatori», oppure persone che sono nel «voglio» ma non nel «faccio». È il nostro permanere in tali «nature fisse» che ci fa continuare a ottenere quello che abbiamo sempre ottenuto e ci impedisce di vivere esperienze diverse. Noi dobbiamo equilibrare questi tre elementi in quanto solo dal loro equilibrio consegue l’azione retta. Esaminiamo ciascuna condizione. • Sapere ciò che si vuole Spesso si crede di sapere ciò che si vuole, ma l’idea è invece troppo imprecisa, fluttuante. Alcuni, confondono anche il «volere» con il «desiderare». Non ci si può fissare su un’idea priva di corpo, il risultato è nullo. Pensiamo che volere per noi implica un’azione. Essere capaci di formulare una immagine chiara e netta di quello che si vuole dirige e orienta la mente, e tale immagine può essere riassunta con una formula. Dovremo perciò abituarci a formulare in una frase rappresentativa ciò che vogliamo volere. Nel nostro caso la formula è semplice: Voglio ottenere il tal risultato! • La possibilità di ciò che si vuole È inutile volere una cosa impossibile: il nostro noi stessi se ne accorgerebbe rifiutandosi di fare uno sforzo che saprebbe già essere inutile. In altre parole, il nostro inconscio tenderebbe a impedirci di sprecare inutilmente energia. Si vuole perché si può. Il vedere per esempio che un altro è stato capace, apre la mente alla possibilità e permette all’atto di volontà di manifestarsi. Un’altra chiave è pensare se già nel passato non abbiamo avuto tale possibilità. Dite quindi a voi stessi: «Sì, lo posso!» •La sincerità e la verità del volere Significa «decidere di fare». Delle tre condizioni psichiche dello sforzo di volontà, la sincerità del volere è quella che più spesso difetta, e si può ben dire che la maggior parte dei casi di cattiva riuscita si deve a questa mancanza di sincerità. Le cause sono molteplici: anzitutto il dubbio che paralizza, il terrore di uno sforzo che spesso giunge fino a una specie di sofferenza del «dover volere». Abbiamo poi la classe di coloro che «vorrebbero volere» ma all’ultimo momento si sottraggono all’atto volitivo, e finalmente la classe degli incoscienti che si accontentano del «tentativo di volere», e che cioè sono sinceri nel desiderio di volere, ma non sanno decidersi a volere. Per superare questo scoglio è bene esprimersi all’indicativo presente: faccio, decido di ecc… • Esercizio di Base Quest’esercizio può essere condotto in due maniere: o davanti a uno specchio oppure in un leggero rilassamento e con una respirazione tranquilla, a occhi chiusi, visualizzando il presente che desiderate. La prima maniera è la più efficace, semplice e rapida19. Vi guardate nello specchio ed è come se parlaste a un amico e lo convinceste. Rimanete calmi, uscite dal tempo dell’urgenza, siate nel tempo del presente, in un «inizio». Alternate il pronome «io» con il pronome «tu». Sempre guardandovi vi direte ogni tanto: «tu puoi fare» e altre volte: «sì, posso fare». Siate coloriti, descrivete lo stato che può essere raggiunto in maniera chiara. Se volete incrementare l’effetto quando utilizzate il «tu» guardatevi nell’occhio sinistro e quando utilizzate l’Io guardatevi nell’occhio destro. Dovrete applicare i passaggi posso-voglio-decido sia a quello che volete raggiungere sia anche alla metodica che appli276 L’ENERGIA SEGRETA DELLA MENTE AUTOMAGNETIZZAZIONE 277 cate. Questi tre passaggi, infatti, riuniscono i tre momenti del vostro essere e permettono di costruire il presente. Questo esercizio è già un modo in cui un’immagine entra nella nostra mente e può anche essere eseguito da solo quotidianamente per dare più carica e stimolo alla propria vita20. La corporeizzazione La formula chiave Già solo pensando nella maniera prescritta all’idea desiderata (davanti allo specchio oppure in lieve rilassamento), noi possiamo considerare che siete arrivati a un primo grado di assorbimento parziale 21. Ma noi vogliamo fare di più. Possiamo e vogliamo entrare nella fase di assorbimento vera e propria della nostra idea attraverso il supporto del vostro corpo stesso. Così facendo potremo eliminare in poche sedute anche abitudini stratificate da anni, comportamenti che con nessuna altra tecnica siamo riusciti a sradicare, e sviluppare nuove virtù e capacità. Sinceramente, avendo provato anche tecniche di PNL, metodiche ipnotiche varie ecc… possiamo testimoniare che quella che descriviamo qui, se praticata alla lettera, è una tecnica potentissima e senza eguali. Non è necessario, ma potete anche aggiungere una formula, un mantra, un simbolo tale che possa venire facilmente assorbito dalle nostre facoltà psichiche. Le due regole generali che devono governare la compilazione della formula sono queste: – La formula deve essere affermativa e al presente. Noi non dobbiamo dire: «non sarò più triste» ma: «sono di buon umore»; – La formula deve essere brevissima. Voi dovete infatti concentrare il pensiero su una affermazione, per un atto di fede. Tutto l’atto di fede del popolo cristiano è concentrato in una sola parola: credo. Preparazione e metodo Come assorbire la formula Potete utilizzare un simbolo oppure una formula. Il meglio è utilizzare entrambi. Il simbolo sarà un disegno, e la formula consisterà in parole. Stabili- ta la vostra formula suggestiva, scrivetela su un foglio di carta in caratteri molto grandi. Procedete allora così. Sviluppate dapprima uno stato centrale in voi. La vostra mente deve essere calma come la superficie d’un lago in bonaccia. Ogni impulso istintivo, ogni movimento passionale, ogni stato affettivo abitualmente intenso sono contrari a questa condizione. Un regime alimentare povero di proteine e una vita meditativa invece lo favoriscono. Tale stato è simboleggiabile dal dominio degli elementi. Opererete ora davanti a uno specchio posto su un tavolino. Disponete un foglio di carta verticalmente, con l’aiuto di un libro o di un sostegno d’altro genere. Il foglio deve trovarsi a un’altezza uguale a quella dei vostri occhi, e a una distanza tale che voi possiate leggerlo comodamente stando col capo appoggiato allo schienale della vostra poltrona. Davanti al foglio disponete un bicchiere colmo d’acqua o della bevanda da voi preferita. • La luce Mettete una fonte luminosa nella stanza in modo che essa vada a cadere colla massima intensità sul foglio di carta e sulla superficie liquida, in modo da creare un riflesso nell’acqua che la renda il più possibile luminosa e abbagliante. Il resto della camera dovrebbe rimanere immerso nell’ombra. Se possibile voi stesso dovete esser fuori del cono di luce. Ancora meglio è se potete fare sì che la luce arrivi dal basso rispetto a voi. • Primo livello Per il migliore risultato voi dovete dapprima dimenticare il vostro corpo, per dare tutta la vostra attenzione allo spirito. Incominciate a rilassarvi progressivamente. Muscolo dopo muscolo abbandonate le tensioni. Chiudete gli occhi. Adagiatevi nel rilassamento. Noterete dapprima un’impressione di nero, appena avrete chiuso le palpebre, poi gradualmente si muterà in chiarore. Soprattutto la sera, vi metterete davanti allo specchio per evitare di essere colti dal sonno. • Davanti allo specchio Di nuovo, in uno stato di calma e guardandovi, incominciate a parlarvi mettendovi in piedi, dicendovi che volete, potete e decidete di avere il cambiamento. Guardatevi sia al centro che alternativamente nell’occhio sinistro e nell’occhio destro. Mentre vi guardate nell’occhio sinistro utilizzate il «tu», mentre quando vi 278 L’ENERGIA SEGRETA DELLA MENTE guardate nell’occhio destro utilizzate il pronome «io». Parlatevi come se parlaste a un amico. • Acquisizione visiva passiva del «mantra» e del simbolo scritto Se avete deciso di utilizzare anche una formula, fissate ora intensamente la formula e il simbolo in modo che ogni parola resti impressa profondamente nella vostra mente. Dopodiché, immediatamente dopo aver letto la formula o la frase, portate gli occhi sulla superficie liquida, fissando il riflesso della luce nell’acqua con tutta l’intensità di cui vi sentite capaci, e immaginando di proiettare nel liquido le vibrazioni del vostro pensiero. Nello stesso tempo voi dovete vedere apparire con la fantasia nella porzione luminosa del liquido l’immagine della vostra persona dotata della qualità o dell’aspetto che desiderate essa abbia 22. Se si tratta di una qualità morale raffigurerete voi stessi dotati dell’aspetto corrispondente a tale qualità, in virtù del noto parallelismo tra le qualità dello spirito e l’aspetto fisico. Se vi riesce difficile immaginare il vostro fisico, collocate vicino un vostro ritratto e proiettatelo modificato entro il liquido, colla forza della suggestione. Dovete vedere veramente voi stessi, come l’Homunculus del dottor Faust, agitarsi, inchinarsi, sorridere, erigersi, assumere insomma gli esatti atteggiamenti che voi vorrete avere all’indomani. Assorbimento nel corpo La fase che arriva adesso è l’inizio del «ritorno alla materia». Pensate che l’acqua che bevete è stata vitalizzata attraverso una discesa e una graduale corporeificazione dello spirito nel mondo, prendendo la forma di perfezione da voi immaginata sulla superficie delle acque. Prendete la tazza di liquido e bevetela lentamente, con l’idea che le vibrazioni infuse dal vostro pensiero tornano tutte in voi e circolano nel vostro essere. Perché l’operazione possa dirsi ben riuscita, voi dovete sentirvi alla fine di essa in uno stato di calma felice, come se il compimento del voto espresso nella formula fosse già avvenuto fin da quel preciso istante. Raccomandiamo all’allievo di studiare bene tutto questo paragrafo, di valutarne ogni singola parte. Il successo dipende dall’esatta esecuzione, non solo materiale, ma soprattutto spirituale. Secondo Grado: abbandono totale dell’«Ego» abituale e accesso ai livelli più fini Se è ora di andare a dormire potrete procedere all’assorbimento della formula nella vostra stanza da letto, in modo da dovervi muovere il meno pos- sibile. È preferibile uno stato di inerzia mentale, paragonabile al rilassamento muscolare. Eccoci finalmente giunti al punto culminante del nostro metodo. La fase che conduciamo ora è di accesso della nostra idea a una dimensione dove essa si amalgama con il corpo: si «corporeizza». Il corpo non ha tempo e quindi rappresenta il supporto ideale per fissare la nuova idea. Il buio e la fase di magnetizzazione Non appena coricati nel letto o seduti in una poltrona, guardate una luce e ripetete mentalmente la vostra formula. • Attivazione antero/posteriore. Sfregate ora dolcemente una palma della mano contro l’altra, fino a tanto che entrambe siano riscaldate. Ponete allora la palma della mano destra dietro il capo, sul cervelletto; e la palma della mano sinistra sulla fronte. In tale maniera mettete in contatto la parte anteriore (il futuro) con la parte posteriore (il passato) e sarete per qualche istante in uno spazio mediano: quello in cui state creando. In tale posizione respirate ritmicamente fino alla scomparsa della traccia luminosa (per un tempo quindi di 1-3 minuti), concentrandovi sull’idea che volete corporeizzare. Questa concentrazione ben compresa deve essere come una visione di noi stessi nell’atteggiamento desiderato, o nel possesso delle qualità fisiche o spirituali desiderate 23. • Diffusione energetica Levate allora le mani dal capo e sfregate di nuovo le palme. Con la palma destra incominciando dalla spalla, passate sul lato sinistro del vostro corpo da un minimo di quattro ma volendo anche fino a 25 volte. In tal modo in questa parte del corpo voi polarizzerete il fluido suggestivo che irradia dal vostro cervello durante l’operazione.