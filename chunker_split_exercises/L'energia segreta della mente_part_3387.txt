Ma nel momento in cui è trasceso, allora la visione si amplia e appaiono altre entità, prima non considerate. Il desiderio di andare oltre e di «salire di livello energetico» è insito in ogni essere umano. Per essere efficace questa crescita deve però avvenire con presenza. A livelli inferiori (l’incremento energetico senza presenza a sé) si traduce in spinte deleterie, in quanto il di più va verso le compulsioni, ma a un livello superiore ha un significato di crescita. La causa di ciò è il richiamo dell’eternità in ogni essere umano. Eternità non significa altro che infinito […] Questo infinito può essere visto come l’aspetto della mistica immediata. Tutti provano questo desiderio: l’ingegnere vorrebbe l’infinito delle possibilità fisiche, il musicista la musica sempre più sublime. La causa profonda di questa mistica è il desiderio d’infinito, che esprimendosi diviene senso dell’eccesso. Se questo senso conserva il proprio carattere libero, impulsivo, può causare la distruzione più assoluta come la più alta evoluzione. Si tratta di una forza che la società ha ridotto all’impotenza con mutilazioni chiamate motivi di bene sociale, eliminazione di ciò che può essere fastidioso per la società, ma che invece può essere una forza salutare per l’individuo. […] L’umanità è presa dalla mediocrità, e cosa ne sarebbe di essa, se ogni tanto non nascessero degli eccessivi, dei geni che la governano e le infondono le idee? 7 L’eccessivo conduce facilmente alla patologia fisica perché pochi esseri sono capaci di dominare questa forza che diventa allora illuminazione e genio in quanto porta alla luce e all’abnegazione di sé, al confondersi cosciente 8 . In pratica ci sono due vie: una che porta alla negazione, e l’altra che porta alla luce e che risponde al nostro slancio spontaneo, che ci collega al cosmo vivente. Questa via è la via della verità9 . 196 L’ENERGIA SEGRETA DELLA MENTE PIANI DI COSCIENZA SUPERIORI 197 Il genio e la creatività sono espressioni di tale stato superiore. Nell’antica scolastica a questi stadi superiori corrisponde l’«intelligenza», cioè l’attributo di ciò che corrisponde alla visione, all’intuizione, alla penetrazione 10. L’effetto del raggiungimento di tali stati superiori di «sovrabbondanza energetico» è anche con gli altri. La persona che disperde l’energia si pone in posizione di dipendenza dall’ambiente. Infatti, poiché si indebolisce la forza di creare le proprie immagini mentali, si acquisisce l’attitudine a essere «assorbiti» e si assimilano allora le idee dell’altro. L’elevazione energetica è il segreto per lo sviluppo di una qualità nuova e altamente utile nei rapporti con gli altri: il magnetismo personale. È la capacità di esercitare influsso sull’ambiente circostante 11, una forza che si irradia dalla materia verso l’alto12., rappresentata dall’antico simbolo qui sotto, riportato da Gineste. Seguendo gli esercizi precedenti avrete incominciato a osservare che imparando a dominarvi, a ragionare sulle proprie impressioni, a conservare una perfetta sicurezza in presenza di chicchessia, influite, a causa della vostra stabilità, su quelli coi quali trattate. Uno sguardo che esprima la determinazione, un discorso preciso e condotto con giudizio, un atteggiamento calmo ed energico, impressionano in modo considerevole. Aumentando l’energia, l’impatto può andare anche oltre, fino a una vera influenza telepsichica elevata ai massimi gradi. Energia e magnetismo personale, influenza e vitalità Sviluppare il magnetismo significa conquistare la padronanza della vostra vita. Colui che imbocca il sentiero della volontà impara a eseguire ciò che ha progettato in maniera attiva, concentrandosi pienamente sulle proprie azioni, passando nel momento previsto all’occupazione successiva, mantenendo nel corso di tutte le fasi del proprio lavoro una stessa direttiva esprimente una medesima volizione. È in pratica indipendente dalle circostanze. Svilupparci in questa direzione significa quindi divenire più padroni del nostro destino. Esiste a questo proposito una massima antica: «siamo figli di un re e quindi ci tocca governare». Se eseguite non come semplici esercizi fisici ma con attenzione ai princìpi più alti, tutte le pratiche di questo libro si traducono quindi prima in un impulso all’iniziativa mentale, poi in una sensazione di sicurezza, di «potere» non solo sugli altri ma soprattutto su noi stessi: si ha la coscienza di essere capaci di sforzi di volontà. • Esercizio 77: levarsi e sedersi Trovandovi seduto, alzatevi volontariamente, vale a dire avendo ben chiara nello spirito l’idea che voi non vi alzate in piedi per un moto meccanico delle vostre gambe, ma per un comando volontario partito dal cervello, per una deliberazione del vostro libero arbitrio. Fate l’esercizio inverso, sedendovi quando siete alzato. Complicate l’esercizio alzandovi a sedere sul letto e coricandovi sul medesimo. • Esercizio 78: azione Determinate un’azione dapprima facilissima e brevissima, ed eseguitela avendo ben chiaro il concetto che ciò accade per un proposito deliberato della vostra volontà. Potete per esempio proporvi di andare in un’altra stanza senza nessun scopo. Scendere in cortile, oppure infilare il soprabito o avvicinarvi a uno scaffale e prendere un determinato libro. Il compito – ripetiamo ancora una volta – non consiste nell’eseguire l’azione, ma nell’eseguirla concentrandovi unicamente sul pensiero a esclusione di ogni interferenza. Così nasce l’uomo volontario. E il tono alto ha anche notevoli risultati dal punto di vista psicoemotivo, aiutandoci a superare le nostre paure. A poco a poco la fiducia in se stessi diventa costante: le idee parassite, gli stati emotivi dissolventi, le sollecitazioni sensorie sono dominate. Non avete bisogno di tante tecniche specifiche: i problemi svaniscono da soli. La padronanza di se stessi aumenta, e ben presto i propri sensi, la propria sensibilità, il proprio intelletto sono tutti governati con grande beneficio personale. Si diventa capaci di influenzare gli eventi, di «far succedere» le cose. • Esercizio 79: la mano Per «intuire» ciò, stendete la mano e concentrate la vostra mente sul pensiero che essa a poco a poco si chiude. Se la concentrazione è effettiva, le dita incomince198 L’ENERGIA SEGRETA DELLA MENTE PIANI DI COSCIENZA SUPERIORI 199 ranno a flettersi, dapprima insensibilmente, poi con moto sempre più rapido, fino a che le loro punte, incontrandosi colle palme, finiranno per farvi male. Eseguite allora la concentrazione inversa, immaginandovi che la vostra mano a poco a poco si apre. Divenuto idoneo a concentrare la propria energia psichica sopra un’immagine precisa, il potere della volontà può agire in un modo regolarizzatore, e anche per medicare o anestetizzare gli organi fisici, come abbiamo già spiegato precedentemente. Quello che avviene congiungendosi con l’energia è quindi anche lo sviluppo naturale dell’influenza terapeutica. Proprio per questo motivo un tale sviluppo della persona corrisponde a quella che era stata definita dagli antichi la «Medicina di Primo Grado». L’influsso magnetico può allora esercitarsi in tre modalità basilari, collegabili a tre princìpi fondamentali: la mano (magnetismo, affine alla moderna pranoterapia e collegata al principio G), l’occhio (fascinazione dello sguardo collegata al principio D) e la voce (voce che incanta collegata al principio A) 13. Energia e aumento della coscienza L’energia vitale è anche la chiave per accrescere la potenza mentale. La maggiore potenza mentale può aiutare chi ha fatto gli esercizi precedenti a capire che noi non siamo semplicemente nel divenire, cioè che il tempo lineare rappresenta solo una parte della realtà. In pratica possiamo scoprire una nuova dimensione che porta a essere in due tempi differenti allo stesso momento: il tempo assoluto e quello lineare. Chiariamo che sviluppare la vitalità non è assolutamente in relazione con la vigoria muscolare o con la robustezza del temperamento fisico. Queste sono condizioni desiderabili in quanto le frequenti malattie e la debolezza muscolare costituiscono dei fattori invalidanti. Tuttavia, un settantenne può rivelarsi più vitale di un ventenne, in quanto l’autentica vitalità rappresenta un’eccedenza, equivale a una riserva di denaro spendibile in banca. Quello che ci preme sottolineare è che la vera coscienza di sé e il vero volere hanno le radici in un’eccedenza di tensione nervosa, o forza neurica. Che cosa dobbiamo fare allora? Dobbiamo imparare a creare e a mettere in serbo, ad accumulare tensione all’intermo dell’organismo equilibrato. Questo stato viene chiamato «eretismo vitale». Noi ci troviamo in uno stato di eretismo vitale ogni qualvolta il nostro potenziale nervoso è alto, vale a di- re ogni qualvolta possediamo un’energia ansiosa di essere sprigionata. Ad esempio, si verifica un eretismo gastrico quando le papille del nostro stomaco sono sollecitate dai succhi che chiedono di elaborare il cibo; in parole povere quando si ha appetito. Noi stiamo bene quando constatiamo la presenza nel nostro bilancio energetico di una certa quantità di energia di riserva: qualcosa di simile a una eccedenza di attivo nel bilancio commerciale. Abbiamo un eretismo muscolare quando la nostra fibra muscolare ben nutrita e riposata chiede di esercitarsi; cioè quando, ad esempio, le gambe si mettono in movimento quasi spontaneamente, quando faremmo volentieri quattro salti, o una corsa oppure una capriola. Insomma, l’eretismo deriva sempre da un eccedente di forza disponibile. Chi non attende questo eccedente per compiere un’azione fisiologica volontaria, non solo si priva di tutte le gioie che derivano dal soddisfare un bisogno fisiologico, e cioè in sostanza dell’ottimismo che è bisogno soddisfatto; non solo riduce il proprio corpo in uno stato di esaurimento muscolare e nervoso che lo priva di ogni energia, ma cammina a grandi passi verso la malattia cronica e la senilità nervosa. Nella filosofia antica, l’essenza dell’epicureismo non era la soddisfazione del godimento, ma l’arte di preparare il godimento e cioè il complesso di norme per saper godere, per comprendere e assaporare la gioia. La prima di queste regole è capire che la vera sorgente del piacere è dentro di noi. Allora può anche essere che l’astinenza, la quaresima volontaria, il digiuno, vengano deliberati e accettati non per uno scopo di mortificazione ascetica, ma in vista di un godimento venturo. L’eretismo o potenziale nervoso, inteso nel senso spiegato e non già spinto fino a provocare una monomania nervosa, è la vera fonte dalla quale zampilla la disposizione a volere, ad agire, a compiere realmente quelle funzioni specifiche proprie dell’individuo sano e vivente. È questo potenziale nervoso che può essere trasmesso a un’altra persona e rivelare anche potenzialità terapeutiche. • Esercizio 80: assorbire vitalità dall’universo Ditevi: «io assorbo energia dall’universo a cui sono connesso». Assumete un ritmo lento di inspirazione ed espirazione, e al contempo portate la mente all’idea di assorbire vitalità dall’universo, sentendola aumentare. 200 L’ENERGIA SEGRETA DELLA MENTE PIANI DI COSCIENZA SUPERIORI 201 Energia aumentata ed espansione del senso del tempo Un modo di generare e stabilizzare stati di coscienza elevati è quindi intensificare l’energia in noi sviluppandone tutte le forme, armonizzarne la diffusione e chiudere i canali attraverso i quali spendiamo energia mentale. Questo fa sì che la mente non abbia più il problema risparmiare energia e si debba appoggiare sugli automatismi, così come non abbiamo più bisogno di risparmiare quando riceviamo un assegno con molti zeri 14. Come risultato si raggiunge la percezione della realtà dell’ambiente che ci circonda e che normalmente ci sfugge. Quando possiamo ottenere più informazione dall’ambiente che ci circonda, ne consegue un’espansione del tempo. Noi infatti prendiamo coscienza dell’ambiente attraverso i sensi. Più è saldo il nostro sistema nervoso, più aumenta la nostra percezione di quello che sta attorno a noi. Il cervello funziona diversamente, passando a stati che la fisica quantistica definirebbe «di maggior coerenza» e di «funzionamento quantico». Il circolo virtuoso Il fenomeno è anche inverso: divenire presenti all’adesso, all’ora, alla percettività, porta anche gradatamente a un aumento dell’energia mentale e della vitalità. E questa maggiore vitalità può a sua volta aumentare la presenza e la coscienza in un «circolo virtuoso». A questo punto il vigore differente sgancia e scioglie sempre di più i «blocchi» percettivi, cioè le abitudini. La presenza all’istante determina un aumento di vitalità: vitalità + attenzione = presenza. La consapevolezza di poter cambiare la durata percepita del tempo è molto importante. Per l’uomo medio il tempo è qualcosa di fisso e immodificabile. Acquisire la consapevolezza che è possibile modificarlo ci permette di comprenderne la realtà, e di capire quanto il tempo dipenda da noi. Comprendendo il processo è più facile allora connettersi, avvicinarsi, e infine stabilizzarsi nel «tempo assoluto». Una volta acquisita la coscienza della possibilità di questo tempo (del tempo lento o assoluto) nasce allora la vera calma. Questa è una sensazione interiore intimamente legata al «tempo lento». Infatti rallentare il tempo significa infondere una maggiore potenza percettiva al livello periferico, mantenendo al centro una calma sempre più profonda15. Si tratta di un’esperienza analoga a quella riferitami dal mio allievo Bruno, in passato vicecampione del mondo di karate, una disciplina che è anche una via per il «risveglio» dell’essere. Al momento del combattimento, era co- me se il tempo rallentasse. La prima volta accadde in maniera inaspettata e lui stesso ne rimase stupito: infatti vedeva il colpo dell’avversario arrivare lentissimamente. I suoi colpi andavano invece a velocità normale. Ciò gli permise di vincere in tutti i combattimenti 16. • Esercizio 81: sperimentare il tempo lento Rilassatevi. Ditevi: «ora vado nel mio tempo». Mettete un metronomo al ritmo di un battito ogni due secondi. Immaginate di compiere un’operazione semplice in ogni intervallo di tempo (ad esempio tracciare una linea mentale). Dopo un poco ci renderemo conto che possiamo tracciare una linea più lunga, e così di seguito.