Tecniche antiche e moderne di terapia sessuale per disturbi dell'eiaculazione e frigidità, 6. incrementare l'autostima nelle relazioni sessuali e negli incontri con il sesso opposto, superare la timidezza e gli ostacoli creati dall'eccessiva timidezza nelle relazioni 7. Aumentare la durata del gioco erotico ritardando l'eiaculazione maschile e migliorando l’orgasmia femminile 8. modificare in genere i modelli insoddisfacenti di comportamento sessuale attraverso le suggestioni post-ipnotiche 9. vivere una vita piena e superare le paure sessuali, i tabù, i complessi e gli elementi mentali che non vi piacciono in voi e nel vostro partner 10. Potenziare il vostro benessere 11. Superare elementi limitanti del corpo e della psiche. NOTE SUGLI AUTORI: La prima stesura parziale di alcuni capitoli del libro 1 (chiavi dell’ipnosi erotica) si deve ad A. Manica su incarico della nostra scuola. Tutte queste parti sono stati però ampiamente rimaneggiate alla luce delle più recenti evoluzioni della scuola. Altre parti sono state realizzate grazie ad Ivano Pedini ed altre al dr. Marco Paret. Quella che qui presentiamo è un’edizione adattatata, aggiornata ed ampliata con oltre il 70% di elementi nuovi ed introduzione ad opera dello staff dell’istituto ISI-CNV. LIBRO PRIMO Filo conduttore di questo Primo Libro è un'introduzione agli aspetti comunicazionali, linguistici e più conosciuti dell'ipnosi erotica. In altre parole impariamo a COMUNICARE per creare e vivere STATI EMOZIONALI. Quella che state per imboccare può essere una strada fondamentale per aprirsi alle sensazioni della vita. Aprirsi alla sensibilità è infatti la prima strada per avere la possibilità di sperimentare ed incrementare la forza sessuale primaria. E questo è tanto più necessario in quanto la cultura attuale incanala l’espressione sessuale e la limita. Quello che vogliamo fare è aiutarvi a superare il bloccaggio negli elementi di questa forza, che essendo naturali se espressi permetterebbero invece una crescita dell’individuo in maniera conforme a sé stesso. Se guardiamo gli animali, il sesso è espressione dell’esistenza. Nell’uomo, che dovrebbe essere il più evoluto degli esseri, tale forza è invece molte volte causa di problemi invece che rappresentare serenità e felicità. E’ utile reimparare quindi come sperimentare la sensibilità erotica primaria. Portiamo quindi assieme idee e concetti derivati dalla PNL, dalla PNL3, dall'ipnosi e dalle più moderne tecniche comunicazionali. In questo prima parte della nostra trilogia approfondiamo in parallelo anche il concetto della “seduzione”, intesa come il risveglio iniziale di emozioni e sensazioni, mentre l’”ipnosi erotica” rappresenta invece l’approfondimento degli stessi. Il Libro Secondo lo completa trattando argomenti legati al potenziamento di aspetti sessuali della personalità e delle relazioni. Infine il Libro Terzo parte tratta della gestione e dell’incremento dell’energia sessuale. Come possono essere possibili tutti questi "miracoli" sessuali ? Dietro tutto quanto proponiamo in questa pagine vi è un lungo studio. L'ipnosi erotica scientifica presentata in questa prima parte è un vasto campo che ha in parte la sua origine nell'ipnosi medica clinica, e che in ogni caso ha una storia evolutiva sua propria, più nella direzione della crescita personale che negli utilizzi terapeutici, anche se molte delle sue tecnologie rappresentano un’applicazione alla vita quotidiana di quanto molte volte verificato in ambito terapeutico. La Programmazione Neurolinguistica a sua volta è una branca della psicologia che si occupa dell'ingegneria umana e della pianificazione del cambiamento del comportamento. La nostra è stata una tra le prime scuole a proporla in Italia. Presso il nostro centro abbiamo studiato approfonditamente tutti i lati della psicologia umana, inclusa l'area sessuale, che riteniamo fondamentale. Oltre che ad aver operato per molto tempo come centro di formazione di psicoterapeuti ed ipnoterapeuti, il nostro è infatti anche un luogo dove abbiamo offerto, oltre alla Programmazione Neurolinguistica, sviluppi che vanno anche oltre la PNL stessa e l’ipnosi fino ad arrivare alle tecniche e metodologie più recenti e quantiche. Cosa è la PNL 3? Qual'è il suo rapporto con l'ipnosi erotica Scientifica? La PNL-3 è la tecnologia più moderna per l'ingegneria umana. E' stata sviluppata dall'ISI-CNV Research Team dopo anni di ricerca nella letteratura classica così come in antiche tecniche di saggezza. Per esempio, nel campo dell'ipnosi erotica siamo riusciti a combinare le moderne ricerche della psicologia clinica con le antiche sapienze del Tantra e del Kamasutra. La maggior parte del materiale viene presentato esclusivamente nei nostri seminari e non è distribuito al pubblico esterno. Tuttavia, abbiamo deciso di offrire parte delle nostre ricerche al fine di gettare luce nel campo dell'Ipnosi Erotica per un pubblico più vasto. Questa breve opera vuole essere uno sguardo sulla vastità del materiale presente. Differenza tra ipnosi erotica scientifica e altro... L'internet offre molti siti di ipnosi erotica, seduzione, e materie correlate. Troppi di questi siti sono di persone che scambiano soldi con false promesse. Altri di questi siti sono condotti da persone di buone intenzioni ma con scarse conoscenze nel campo ipnotico. In questa confusione i pochi professionisti di Ipnosi Erotica cercano di diffondere e spiegare come sia possibile, naturalmente e semplicemente, migliorare la propria vita sessuale ed il proprio piacere nella vita. Riteniamo di essere tra i pochi a poter parlare in questo campo. Vi proponiamo ora di giudicare da voi stessi partendo proprio dalla profondità di queste pagine. Abbiamo deciso qualche anno fa di iniziare la nostra campagna di informazione offrendo un libro gratuito che può essere scaricato e visto sul computer. Questo libro conteneva importanti informazioni, vitali per tutti coloro che sono interessati in questo campo affascinante. Successivamente, visto l’interesse suscitato, abbiamo realizzato la presente opera, che getta luce su molti aspetti delle relazioni uomo-donna e sulla sessualità. Ci siamo accorti a poco a poco che la materia era vastissima. Abbiamo cercato di essere pratici e nello stesso tempo coprire la maggior parte delle aree possibili, compreso quello dello sviluppo dell’energia e delle relazioni. Ecco perché il titolo di quest’opera è Enciclopedia Pratica. Un po' di Storia... Anche se ad alcuni sembra nuovo che si parli di questi argomenti, stiamo toccando il cuore di qualcosa che è alla base dell’Uomo. E’ ovvio e naturale che l'energia sessuale sia fondamentale. Questo è da sempre affermato chiaramente in oriente, dove l'energia del chakra di base è in stretto legame con l'energia sessuale, ed il tantra Yoga ha spiccate caratteristiche legate all'energia sessuale, ed è anche presente in molte tradizioni alchemiche ed esoteriche dell'occidente (spesso segrete per ragioni culturali ma alle quali abbiamo anche avuto accesso). In epoca più moderna ed in ambito prettamente psicologico, Sigmund Freud fonda la psicoanalisi sulla base di considerazioni sessuali, Wilhelm Reich con la bioenergetica e la forza orgonica vede anche lui nell'orgasmo una forza fondamentale. E stiamo menzionando solo alcuni dei tanti nomi... Il percorso che riproponiamo qui e la strada per la quale vi conduciamo è una riscoperta fondamentale ed un arricchimento dell'uomo partendo proprio dalla radice. Una corretta vita sessuale e di relazione è infatti la base per una vita più piena, completa ed appagante. Noi vogliamo darvi gli strumenti per arrivare a ciò. 1. Seduzione e Ipnosi Erotica Occorre innanzitutto fare una prima, fondamentale distinzione: una cosa è il persuadere o condurre il partner ad avere rapporti sessuali o una relazione amorosa con te, una cosa completamente diversa è l'aumentare la portata e l'intensità delle sensazioni d'amore e del piacere carnale una volta che sia stato trovato un accordo tra le due parti in causa. Nel primo caso si parla di seduzione, nel secondo caso si parla di vera ipnosi erotica. La seduzione è un momento di creazione ed apertura a sentimenti, sensazioni ed emozioni mentre l’ipnosi erotica è un’amplificazione delle sensazioni e del piacere nell’ambito sessuale. Siamo dell'avviso che ogni persona debba avere la libertà di accettare o rifiutare il proprio partner secondo criteri di giudizio propri, sviluppati mentre la persona è in uno stato conscio e di valutazione. Ignoreremo quindi di proposito ogni autore o lettore che voglia utilizzare il potere e la potenza della trance sonnambulistica per sedurre qualcuna/o in situazioni nelle quali quest'ultima/o è inconscio/a: una tale azione è, nella maggior parte delle nazioni civilizzate di questo pianeta, un crimine, perseguito perlomeno come abuso sessuale. Il campo della seduzione, che potremmo descrivere come una rituale danza propiziatoria che ha dei parallelismi con molti comportamenti animali, e quello dell'ipnosi erotica, che è (secondo noi) l'espressione massima del piacere carnale, sono in qualche maniera settori che presentano alcuni settori "in condominio", perché alcune delle tecniche utilizzate dalle diverse scuole di seduzione, in particolar modo quelle che utilizzano tecniche usate normalmente nella programmazione neurolinguistica, seguono la convinzione comune che il sesso abbia il suo inizio nella mente dell'essere umano. In altre parole, la potenza sessuale, pur presente “in nuce”, deve poter manifestarsi, e tale manifestazione può solo avvenire se la strada è aperta nella mente. Quindi la seduzione non è altro che il risveglio sottile di pulsioni sessuali, magari ancora non percepite come tali, ma purtuttavia catalogabili in tale maniera. In altre parole ci si apre alla forza della vita, dell’energia che è in noi. Nella mente dell'oggetto della seduzione, l'eccitamento sessuale viene creato dalla seduttrice o dal seduttore per superare le resistenze create dal superstrato culturale agendo sugli strati più profondi della psiche che non consocono le irregimentazioni sociali. L’attrazione sessuale è infatti un processo di base, ed ha un’estensione molto più vasta di quanto la cultura corrente voglia far credere. Molti filtri presenti nella nostra mente ci portano a voler negare ciò e soprattutto a frenarci nel coinvolgimento. Ne risulta che mentre negli animali la seduzione è rivolta solo al risvegliare eccitazione, nell’uomo una parte di tale scienza comprende anche il superamento delle resistenze della mente critica. Quindi il processo è condotto in maniera tale da portare la mente conscia del soggetto del processo di seduzione a prendere il controllo della situazione, facendola/o agire verbalmente e fisicamente in una maniera che però sia congrua a permettere l’apertura all’eccitazione più profonda. Questo stato di eccitamento sessuale ha la sua naturale conclusione nell'orgasmo dell'atto sessuale, e quindi vi sono degli schemi di seduzione che riguardano il campo considerato proprio in primo luogo dell'ipnosi erotica. La conoscenza di tale paradigma è utile a tutti i livelli. Queste tecniche trovano infatti notevoli parallelismi in una serie di metodologie per incrementare il piacere sessuale nella coppia o per risolvere problematiche che accenniamo nella seconda parte. Quando una relazione invece è già stata avviata, la profondità spirituale della sensazione d'innamoramento e dell'incantesimo è basata in misura decisamente minore sul gioco erotico della seduzione che anticipa il rapporto sessuale. La seduzione ha un’altra collocazione temporale. Molti fattori collaborano infatti a mantenere intatti la freschezza ed il dinamismo dell'inizio di una relazione anche dopo diversi anni. Nella mente dei nostri eroi, nel migliore dei casi, grazie ad una fiducia reciproca, al rispetto e alla comprensione dell'essere altrui, si può far sì che rimangano aperti all’accesso e manifesti tutti gli strati psichici del desiderio così come le voglie o le fantasie più intriganti. Questo è anche un ambiente nel quale l'ipnosi erotica può entrare in gioco, sviluppando appieno il suo potenziale, sia nel processo della formazione reciproca della fiducia e della comprensione delle esigenze e della personalità del partner, che nella realizzazione sicura di fantasie remote o addirittura della proiezione di emozioni desiderate sul partner e del riceverne altrettante. I limiti dell'estensione del raggio d'azione e dei possibili impieghi dell'ipnosi nel campo dell'erotismo e della terapia di coppia si perdono sulla linea di un orizzonte avvincente, ricco di sorprese ed ancora pieno di misteri: quelli potenziali sono attualmente posti solo dal buon senso comune e dal rispetto reciproco dei partners, in quanto come detto, intendiamo l'ipnosi erotica non solo come uno strumento con il quale il terapeuta specializzato fa il lavoro di condizionamento dopo eventualmente aver effettuato un lavoro circostanziato di analisi della psiche basato su sedute di regressione ipnotica, bensì come un qualche cosa che può incrementare e potenziare la nostra vita intera. E’ importante notare che per dare bisogna anche saper ricevere, ed uno tra gli aspetti che influenzano la percezione di una performance sessuale è nell'abilità di provare piacere. Noi possiamo avere più controllo di quanto pensiamo su quest'aspetto e l'ipnosi può essere uno strumento sia per imparare a lasciarsi andare, sia per moltiplicare il piacere. In ipnosi si definisce “trance” uno stato di coscienza differente dallo stato in cui siamo abitualmente Definiamo “trance sonnambulistica” un particolare modo di accedere alla mente, che permette al fattore critico di mettersi da parte in maniera stabile, ed agli elementi interni di sorgere e manifestarsi pienamente. Nonostante il nome suggerisca estreme profondità, è possibile sperimentare tale stato anche con gli occhi aperti. Quando viene usato nella maniera migliore, il lavoro di trance sonnambulistica applicato in una relazione è lo strumento migliore con il quale potrete provocare piacere al vostro partner e lo stesso al senso inverso, un dare ed un ricevere che ricorda da vicino il fare all'amore in quanto è a questo parallelo e che mira ad intensificarne le sensazioni ed ad approfondirne la dimensione spirituale; un processo che dovrebbe svilupparsi al meglio nell'intimità di due anime gemelle, lasciando al terapeuta solo il ruolo del consulente (ed eventualmente dell'induttore di una prima trance sonnambulistica). 2. Attrazione ed Emozioni Secondo quali criteri veniamo attratti più da una persona che da un'altra? È solamente la bellezza o sono una serie di fattori che concorrono nel creare quella che noi chiamiamo attrazione? E come possiamo definire la bellezza fisica? Questo capitolo vi apre alla possibilità di aprire al vostra mente al di là dei condizionamenti e riscoprire l’attrazione di base. Molti canoni cambiano infatti nel tempo e sono una costruzione esclusivamente sociale. Nel Medioevo, un leggero sovrappeso era considerato esteticamente desiderabile, perché all'epoca veniva visto come un segno di opulenza che non tutti potevano mostrare. Oggi, al contrario, vengono spese ingenti somme per mantenere la "linea", dove per "linea" si intende l'assenza (o quasi) di indesiderato tessuto adiposo su alcune parti considerate esteticamente rilevanti del nostro corpo; il fatto che una parte consistente della popolazione delle città europee sia obesa è vista dai relativi governi come un segnale allarmante che va adeguatamente combattuto, l'obesità è diventata una malattia delle società dell'era post-industriale (diabete, infarto, ischemia), l'obesità è oggi la prima causa di morte negli Stati Uniti e nessuno si sognerebbe oggi di presentare una persona comunemente considerata "grassa" come modello di bellezza da presentare in pubblico, ad esempio, per una pubblicità. Questo è un esempio tipico che mostra come la bellezza ed i suoi parametri di standard sono più spesso degli imprint sociali che qualcosa di canonico scritto nel nostro DNA; lo stesso può essere affermato quando si parla di tratti caratteriali particolari e di altri elementi che noi cerchiamo nel nostro partner ed, in generale, quello che ci fa sentire attratti da qualcuno. Di fondamentale importanza, in questo contesto, è rendersi conto che vi sono principalmente tre categorie di imprints che ci influenzano a livello conscio ed inconscio riguardo a ciò che noi consideriamo attraente o meno: INNATI. elementi che sono parte del nostro patrimonio genetico PERSONALI. imprints che abbiamo ricevuto per causa di esperienze personali ed infine: CULTURALI. imprints ai quali siamo esposti perché viviamo ed operiamo in diversi ecosistemi socioculturali, i quali a loro volta hanno sviluppato storicamente qualcosa come "imprints collettivi" ovvero imprints che hanno un impatto su segmenti non trascurabili della popolazione della società nella quale viviamo e che potremmo eventualmente anche percepire come "personali" perché sono radicati così profondamente nell'inconscio collettivo. L'attrazione provocata nell'uomo dalla vista del seno femminile (anche solo se esteticamente semicoperto invece che scoperto), viene visto a volte (non sempre) dagli psicologi come un riflesso, una risposta inconscia alla negazione dell'affetto materno durante l'infanzia. In questo caso ad un imprint innato si sovrappone un imprint personale che a sua volta la pubblicità e la cultura può amplificare aggiungendoci elementi vari. Noi tendiamo a desiderare, infatti, ciò che è raro, quello che non è immediatamente alla nostra portata ogni volta che lo vogliamo, quello che non è completamente sotto il nostro controllo e che non riusciamo a comprendere a fondo; la potenza di questo fascino aumenta considerevolmente se anche altre persone riconoscono di volere quello che già noi desideriamo. In persone attratte dal sesso femminile i capelli lunghi, occhi chiari e grandi, rosse labbra carnose, un naso scolpito perfettamente, curve sinuose e altri simili dettagli provocano in ultima istanza EMOZIONI.