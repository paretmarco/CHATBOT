Anche se esiste un considerevole corpus scritto, senza trasmissione orale il nucleo sfugge. Infatti l’uomo di oggi ha vissuto una profonda trasformazione della società che lo ha portato ad alienarsi da se stesso. A chi cerca e vuole evolversi, a chi vuole esistere veramente, le tecniche qui descritte aprono delle porte offrendogli qualcosa che nasce dalla sua cultura e tuttavia lui stesso non conosce. Concetti appartenenti finora al mondo astratto delle idee possono prendere vita. E chi si interessa di cultura orientale potrà trovare qui una via alternativa, in grado, sotto certi versi, di fargli comprendere pragmaticamente e a volte più semplicemente il vero senso di molte vie indiane o cinesi. Tali tradizioni, connesse al mondo occidentale dall’antica «Via della seta», custodiscono infatti elementi e simboli comparabili e vanno nella stessa direzione 4 . Abbiamo quindi inserito nelle note i riferimenti a queste ultime, mentre abbiamo dedicato il testo alla tradizione europea, paradossalmente meno conosciuta. Il nostro è un messaggio di integrità, che indica la strada attraverso la quale una persona potrà risanarsi, realizzare pienamente se stessa, riscoprire il senso della propria vita e sviluppare potenzialità prima neppure immaginabili. Per molti questa è un’esigenza profonda, ma comunque presente, un anelito a qualche cosa di più: ciascuno di noi può superare ampiamente i limiti del proprio Ego e gli steccati che la vita stessa ci impone. Le nostre ricerche Gli antichi erano meno condizionati dalla parole rispetto a noi moderni, e i loro elementi di saggezza sono di grande utilità anche per l’uomo d’oggi, intrappolato spesso in un mondo sempre più materialista, dove si smarrisce la 6 L’ENERGIA SEGRETA DELLA MENTE PREFAZIONE 7 propria identità, costretti a volte a lavori maniacalmente ripetitivi, oppure immersi più nel virtuale di internet che nel reale. Le fonti alle quali abbiamo attinto sono dirette, molte volte orali, identificabili con persone e gruppi che abbiamo conosciuto. Alcuni elementi erano ancora del tutto inediti. All’origine vi è infatti una serie di ricerche inedite, che, originariamente nate attorno al tema del magnetismo e della fascinazione 5 , si sono poi espanse verso lo sviluppo totale dell’uomo, constatando che quest’homo totus o «uomo totale» era, oltre che una possibilità, una realtà verificabile 6 . Quella contenuta in queste pagine è solo una parte delle ricerche e delle tradizioni orali che abbiamo raccolto. Un mondo intero si è rivelato. Riteniamo che ce ne vorranno sette od otto per trasmettere la summa di tutto il sapere. Da queste pagine emerge una via attraverso la quale l’uomo può esplicarsi pienamente e sviluppare la sua vera essenza fino a trascendere il suo se stesso abituale. L’uomo medio vive molto al di sotto delle proprie effettive potenzialità. Stretto tra le preoccupazioni quotidiane, si affanna dietro a mille problemi, gli sembra che manchi il tempo per vivere, è preda di malattie psicosomatiche, e non sa dove andare. Ma l’uomo non può ridursi a questo. È come camminare senza gambe. Perché «senza gambe»? Perché abbiamo perso il contatto con la consapevolezza del nostro essere e siamo prigionieri dei nostri pregiudizi. Per chi riacquista queste gambe, non esistono più né angosce né preoccupazioni. E non è tutto. Molteplici risultano i vantaggi per chi si avvia verso quello che gli antichi avevano chiamato «oro», il più prezioso dei metalli. Basta osservare l’esistenza di potenzialità stupefacenti dell’uomo, che si esprimono in situazioni particolari, come la capacità di autoguarigione o certe prove di resistenza sovrumana, fino a una serie di capacità al limite dello spiegabile che un individuo normale non conosce e che la scienza ufficiale dei nostri giorni osserva a volte con stupore. Queste capacità sono incluse nell’ambito potenziale dell’homo totus e sono sviluppabili con le tecniche illustrate in questo libro. Rientrano fra queste capacità anche l’accesso alla mente quantica, l’intuizione e la creatività, l’orientamento della propria vita. Tutte cose che abitualmente dimostriamo nei nostri seminari. Ma esiste ancora un plus rispetto al quale questi effetti materiali sono addirittura secondari: il riappropriarsi cosciente di sé. Dietro l’efficacia delle tec- niche e i risultati spesso impressionanti che osservavamo, e che sovente riuscivamo a riprodurre, esiste qualcosa che solo i moderni paradigmi scientifici quantistici incominciano a considerare: un approccio che può essere compreso solo aprendosi all’integralità dell’uomo e alla sua posizione centrale come essere cosciente. Lo sviluppo profondo che potremmo chiamare «sviluppo essenziale». Il risultato finale è infondere più vita alla vita e risvegliarci dalle trance nelle quali siamo imprigionati, raggiungendo un livello di coscienza finalmente completo e superiore. Questo è stato tecnicamente verificabile, dove nulla è più come prima. Questo è il vero segreto che già gli antichi Egizi avevano individuato come l’obiettivo finale dell’uomo, è lo scopo delle alchimie cinesi e dello yoga indiano, è la meta di ogni percorso. La maggior parte delle persone vive infatti in un’ipnosi continua, dominata dai propri meccanismi mentali, inconsapevole del fatto che in ciascuno di noi esiste un principio centrale, riconnettendoci al quale la nostra vita può cambiare. Quali sono le chiavi rivelate in questo libro? Nel corso della nostra ricerca ci siamo resi conto che la sapienza millenaria in grado di condurre l’uomo al benessere, alla salute e alla riscoperta del proprio potenziale, all’accesso a stati di coscienza superiori non è più comprensibile per l’uomo medio attuale, che vive in un mondo diverso e trasformato, da sedentario, spesso sempre davanti al computer e senza più un vero contatto con la Natura. Molti sono intimamente coscienti che per accedere alla sapienza servono delle chiavi legate al vecchio ordine delle cose, ma non sanno quali: del resto non è neppure lontanamente immaginabile tornare a vivere come cento anni fa. Siamo quindi partiti da una serie di interviste tese a scoprire quali erano quegli elementi veramente essenziali coi quali si può permettere all’uomo d’oggi di ottenere quei portentosi risultati di cui parlano gli antichi. Un primo elemento occulto che abbiamo individuato è il rapporto col tempo. L’uomo attuale vive infatti in un tempo fittiziamente ristretto, sempre in preda alle urgenze. Il tempo della fretta è tipico della nostra società. Non è il tempo reale scandito dalle ore, è un tempo immaginario proiettato nel futuro. Il tempo dell’urgenza corrisponde a un meccanismo mentale specifico che ha lo scopo di superare situazioni di difficoltà, e in tale contesto la sopravvivenza è contraddistinta da particolari reazioni biochimiche. 8 L’ENERGIA SEGRETA DELLA MENTE PREFAZIONE 9 Ne conseguono quindi ansie, tensioni e molti altri problemi psicosomatici, che sarebbero naturali risposte fisiologiche dell’organismo in situazioni di difficoltà, ma che, fuori contesto, tendono a divenire cronici e a ingenerare anche certe patologie. La civiltà progredisce e porta nuove malattie: recuperare un differente rapporto con il tempo è allora la chiave per una salute e un benessere immediati. All’interno di questo libro potrete trovare quindi la chiave di quella che è stata chiamata anche la «medicina filosofale». Questo rappresenta però solo dei risultati. Quello che veramente importa è anche la riscoperta della propria vita e la possibilità di accedere agli stati superiori di coscienza. Tutto può cambiare. Scoprire un rapporto con il tempo più reale ed effettivo è infatti una delle chiavi segrete per trasformare se stessi e scoprire il proprio centro interiore. L’uomo nei secoli passati era più vicino alla Natura, viveva un tempo espanso e aveva una sensibilità e un contatto con se stesso, una verticalità e una coscienza che manca nella civiltà odierna. Noi sappiamo più cose e possiamo molto di più di quel che riteniamo, ma ci siamo abituati a pensare con la testa degli altri e non con la nostra. I giornali, la televisione e i mass media in genere ci proiettano in una realtà e in un modo di essere che si sovrappongono a ciò che siamo veramente, separandoci così dalle nostre radici e dalle nostre autentiche potenzialità. Un’altra chiave importante è lo sviluppo del tono fisico. Mezzo secolo fa l’uomo aveva un differente rapporto col proprio corpo: quando l’organismo è più energico, è naturale che molte paure tendano a sparire. Cambia il rapporto con la realtà. In queste pagine inframmezziamo quindi sapienze millenarie e anche esercizi fisici pratici e immediati, in modo da permettere a chiunque di comprendere e acquisire quanto spiegato con la certezza di avviarsi verso una trasformazione totale. Altre chiavi ancora sono poi accennate nel corso dell’opera. «Coaching», «Counseling» filosofico e Psicologia quantistica I princìpi qui esposti costituiscono anche la base di una scuola di un coaching e di un counseling «filosofici» degni di questo nome. È una visione totale dell’uomo, che ritrova se stesso e trasmuta la sua realtà trovando l’oro nella sua vita. È il fine originale della filosofia, il cammino verso la simbolica «pietra filosofale». I risultati che otterrete saranno paradossalmente gli stessi ricercati dalla moderna psicologia quantistica, che si è rivelata idonea a for- mulare idee e metodiche a volte estremamente ardite. Ma un conto è leggere una descrizione fisica delle onde del mare, altra cosa è nuotare nel mare. Il quotidiano richiede tecnologie semplici e adeguate. Qui le troverete. Come leggere queste pagine Per trarre il massimo profitto da questi insegnamenti, vi invitiamo ad assumere una posizione confortevole, eliminando ogni tensione inutile, mantenendo il vostro peso sulla base, possibilmente con la schiena diritta. Più sarete in stato di presenza, meglio potrete capire il significato di quanto qui è scritto. Assorbirete così anche interiormente le basi per un perfezionamento della persona e per dare una direzione nuova alla vostra vita. Questo libro è una via completa di sviluppo e trasmutazione di sé e della propria realtà, e può anche essere letto passo dopo passo, meditandolo. Dopo non sarete mai più gli stessi. Un seme sarà depositato in voi. L’attenzione progressiva sui vari simboli in stato di presenza via via più accentuata e la loro vivificazione permetterà un contatto tra la vostra anima concentrata nel presente e il vostro hermes, producendo come risultato una sempre maggiore focalizzazione e la chiave per l’accesso a dimensioni, poteri e possibilità superiori e neppure immaginabili prima. 1 Come certi gruppi gnostici, alcune correnti rosacruciane, raggruppamenti iniziatici vari. Consigliamo il libro Pour la Rose Rouge et la Croix d’Or di Jean-Pierre Giudicelli de Cressac Bachelerie (Le Mercure Dauphinois, Grenoble 2007) per una disamina di parecchi di questi filoni. Anche il ciclo del Graal racchiude memoria e simboli della tradizione occidentale per l’evoluzione dell’uomo. Cfr. Paul-Georges Sansonetti, Graal et Alchimie, nella collana L’Ile verte, Berg International Éditeurs, Paris 1982. 2 Anche se di difficile accesso e a volte di ancor più difficile comprensione «effettiva». 3 Ad esempio vari ordini iniziatici sono l’estensione, nei loro rituali, di tradizioni più antiche (anche se nei gradi di base e nella maggior parte di essi la sussistenza della tradizione è solo simbolica e per chi la sa leggere). In alcuni gruppi esistono a volte filiazioni anche più interne e consapevoli (come la tradizione orale degli Arcana Arcanorum della scuola di Napoli). Vedi sempre il lavoro di ricerca di Giudicelli de Cressac Bachelerie, Pour la Rose Rouge et la Croix d’Or cit., p. 16. 4 Cfr. l’analisi storica di Robert Gordon White ne Il corpo alchemico. Le tradizioni dei Siddha nell'India medievale, Edizioni Mediterranee, Roma 2003 (trad. it. di P. Faccia). 5 Sono conoscenze veramente uniche, a noi pervenute grazie a una doppia fonte: una tradizione orale del Nord Italia detenuta da una persona (Virgilio T.) che ci ha iniziato alla «scuola ma10 L’ENERGIA SEGRETA DELLA MENTE PREFAZIONE 11 gnetica», trasmettendoci conoscenze che altrimenti sarebbero andate perdute per sempre. Il cognome è abbreviato (T.) in quanto questa persona, di circa ottant’anni, vive tranquilla in campagna e non vuole essere disturbata da estranei. Il secondo referente è il professor Erminio Di Pisa, autore, fra l’altro, negli anni ’70 di un manualetto di ipnomagnetismo pratico (Ipnosi dalla A alla Z, Anima Edizioni, Milano 2007), depositario a sua volta di una metodica simile. Si tratta di una ricerca molto approfondita. Abbiamo passato più di quindici anni a imparare e ad analizzare tali concetti, e continuiamo tuttora. 6 A questo proposito è fondamentale l’opera di ricerca del conte Giudicelli de Cressac Bachelerie, che ha ripercorso sistematicamente tutte le vie di risveglio sia occidentali che orientali in un’opera colossale di ricerca di cui il citato libro Pour la Rose Rouge et de la Croix d’Or rappresenta la summa. L’ENERGIA SEGRETA DELLA MENTE LIBRO I Introduzione Il mistero della vita e del tempo Questo libro è nato per recuperare la vostra esistenza, il vostro tempo e uscire dall’ipnosi quotidiana. Le implicazioni di quanto scritto vanno molto oltre l’aiutarvi semplicemente nell’organizzazione della vita, e vi guidano verso quello che siete veramente e nel realizzare la vostra salute e la vostra natura. Vi portano a sviluppare una calma e una forza interiore che sono la base per il successo nella vita, per il magnetismo personale e per le più alte realizzazioni spirituali, cioè l’uscita dalla trance quotidiana e la scoperta del vero centro della vostra potenza. Sarete capaci di ottenere tutto quello che avete sempre desiderato in quanto ripartirete dal punto centrale che è origine di tutto: voi stessi. È una nuova genesi che avviene dentro di voi, la scoperta essenziale del vostro presente. Il presente è l’unica cosa che c’è.