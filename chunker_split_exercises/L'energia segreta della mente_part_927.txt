A livello di percezione fa sì che il significato finale prenda una direzione precisa, mentre a livello d'azione funge da strumento di controllo delle azioni. Se poi applichiamo il simbolo a noi stessi, creiamo quella che in programmazione quantistica è chiamata una «funzione ricorsiva», amplificando progressivamente il risultato. 6 Secondo Dante (Conv., XI, 1) esistono quattro modi di interpretare: il senso letterale, il senso allegorico (il quale, dice Dante, è «una verità ascosa sotto bella menzogna»), il senso morale, e quello anagogico. In altre parole, ogni simbolo ha una interpretazione fisica, una mentale e infine una anagogica o spirituale. Anagogico viene definito il senso riposto di una scrittura la quale, anche nel suo senso letterale, tratta argomenti di ordine spirituale; e va nettamente distinto dal senso allegorico e da quello morale che, almeno dal punto di vista spirituale, rivestono un’importanza di gran lunga secondaria. Sia detto per inciso: l’interpretazione anagogi60 L’ENERGIA SEGRETA DELLA MENTE I SIMBOLI 61 ca della «Commedia» è ancora da farsi. Metaforicamente, riferita agli argomenti spirituali, l’anagogia indica quindi l’elevazione spirituale, il levarsi in alto da terra; e, nel simbolismo dei «naviganti», indica il salpare da quella «terra» a cui gli uomini stanno tenacemente ancorati, dalla terra ferma, come loro sembra, per «correr miglior acque alza le vele» (Pur., I, 1), mettendo il naviglio per «l’alto sale» (Par., II, 13). 7 Negri, Conoscenza del Simbolo cit. 8 E questo spiega come mai alcuni (anche se non tutti) degli antichi alchimisti lavorassero con materie fisiche. Queste erano basi, simboli fisici, rispetto ai risultati interiori che dovevano essere raggiunti. La pietra da trasformare, il piombo da far divenire oro è infatti l’uomo. Tuttavia, altrettanto valido è lavorare col proprio corpo, che è fatto a immagine e somiglianza dell’universo e permette un’intuizione immediata attraverso le sensazioni. 9 Arturo Reghini, I Numeri Sacri nella tradizione pitagorica massonica, Fratelli Melita editori, Genova 1988. 10 Questa è la dimensione dell’adesso, l’unico tempo esistente. Come dice Dom Antoine-Joseph Pernety (Dictionnaire Mytho-Hermétique, 1758. Trad. it. Dizionario Mito-ermetico, 2 voll., Phoenix, Genova 1983, voce Serpente): «Serpent qui dévore sa queue: Etait celui que l’on mettait à la main de Saturne, comme symbole de l’œuvre, dont la fin rend témoignage au commencement». In pratica l’alfa e l’omega coincidono, l’inizio coincide con la fine, e questo non è possibile che nel presente. 11 La conoscenza a livello fisico può essere il livello di partenza dal quale comprendere il simbolo. È perciò essenziale essere assolutamente presenti durante l’esecuzione degli esercizi. 12 Vedi ad esempio la tecnica chiamata EMDR che si basa su movimenti oculari rapidi in più direzioni, o le tecniche di PNL per il «recupero strategie». 13 Una tradizione tibetana riportata da Alexandra David Neel (Mistici e maghi del Tibet, Astrolabio Ubaldini, Roma 1965) adotta esattamente la stessa tecnica. In Occidente la tradizione detta di «Catenaia» (una famiglia nobile fiorentina) offre schemi simili (Erim, alias Umberto Amedeo Alberti di Catenaia, Il Conseguimento Celestiale. Dottrina e Tradizioni dell’Esoterismo Cristiano, Editrice Zephir, Roma 1970). 14 La meditazione cinese dell’orbita microcosmica risveglia e dirige il Chi nel Canale Governatore, che parte dalla base della spina dorsale e arriva fino alla calotta cranica, e nel Vaso di Concezione, che scorre attraverso la parte anteriore del corpo. Questa meditazione è la base della circolazione energetica in tutto il corpo. La lingua, perché l’esercizio sia ben condotto, deve toccare il palato. È importante che la rotazione dell’energia sia eseguita in stato di presenza. 15 La circolazione è anche una non dispersione. Far circolare la luce significa invertire la direzione, riportare la luce su se stessa e all’origine, appunto come in un circolo. Nella filosofia cinese questo moto circolare della «Piccola Rivoluzione Celeste» (Xiaozhoutian) permette di entrare in contatto con il ritmo dell’universo e di stabilire una circolazione ad anello che può essere paragonata alla rivoluzione che la terra compie attorno al sole in un giorno. Il corpo si trasforma: i due canali, di controllo e di funzione, vengono riuniti e il Vero Liquore (la saliva) può scendere nel campo inferiore (cfr. Monica Esposito, L’alchimia del soffio. La pratica della visione interiore nell'alchimia taoista, Astrolabio Ubaldini, Roma 1997, p. 55). 16 Dal manoscritto di San Marco 299 fl88v, citato da Jack Lindsay, Le origini dell'alchimia nell'Egitto greco-romano (trad. it. di M. Monti), Edizioni Mediterranee, Roma 1984, p. 270. Il manoscritto di San Marco, portato a Venezia da esuli bizantini, risale all’XI sec. (più recenti sono quelli di Parigi 2325, del XIII sec. e di Parigi 2327, del XV sec.). Cfr. Paolo Lucarelli, L'alchimia greca, «Abstracta», 43, dicembre 1989, pp. 23-33. 17 Una testimonianza al riguardo è riportata ad esempio nel 1930 da Parah Maya nell’opera Die Macht der Spiegel, Hartmann Esoterischer Verlag, Bürstadt 1995, disponibile per consultazione presso di noi. 18 La tradizione Sufi contiene anche l’idea di risveglio dell’uomo. A questo proposito citiamo il libro La voie de l’Itlaq di Charles Antoni, Originel Antoni, Paris 2008, depositario di una tradizione orale diretta in materia. 19 Il dr. Francis Lefebure in Francia riporta analoghi risultati. Lefebure ha operato migliaia di sperimentazioni con metodiche analoghe di circonduzione e ne ha esaminato con attenzione le componenti fisiologiche (La respiration rythmique et la concentration mentale en education physique, en thérapeutique et en psychiâtrie, Universitè d’Alger 1942; Expériences initiatiques, Éditions Verrycken, Antwerpen 1976; Developing Clairvoyance with Phosphenism, Church Crookham, Cambridge 1986). 20 La tradizione indiana è identica: il sonno della kundalini (il serpente di energia) si identifica con la materia ottusa, con la mortalità umana, con l’esistenza oppressa dalla morte e con la schiavitù dell’ignoranza. La kundalini addormentata è allora assimilata al fuoco del tempo (kalagni) poiché il mortale che le permette di prosciugare il suo seme (inteso a tutti i livelli compreso quello di farsi «assorbire» dalle cose) è condannato a essere consumato dal fuoco del tempo (cfr. Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003, p. 239). 21 Cfr. Oswald Wirth, Il Simbolismo Ermetico (trad. it. di G. Del Ninno), Edizioni Mediterranee, Roma 1991. 22 Per un esercizio analogo, cfr. Ur e Krur, I, cit. 23 In questa fase iniziale anche senza specifici esercizi energetici. 24 È un’operazione «spagirica». Come dice Pernety, Dictionnaire Mytho-Hermétique cit., voce Spagyrique (Philosophie): «Science qui apprend à diviser les corps, à les résoudre, et à en séparer les principes, par des voies, soit naturelles, soit violentes». 25 Reghini, I Numeri Sacri nella tradizione pitagorica massonica cit. Basilio Valentino è considerato uno dei più grandi alchimisti della storia. Scarse le notizie sulla sua vita: sarebbe vissuto a Erfurt tra la fine del XIV e l’inizio del XV secolo. Le opere a lui attribuite sono Il Cocchio trionfale dell’Antimonio, Le dodici Chiavi della Filosofia e l’Azoth, pubblicata a Francoforte nel 1613 (cfr. http://www.gianobifronte.it, Lettera B). 26 È la selva oscura di Dante, che dice: «Io non so ben ridir com’ i’v’intrai, tant’era pien di sonno a quel punto che la verace via abbandonai» (Inf., I, 10-12). 27 L’acqua regia in chimica scioglie anche l’oro, e noi dobbiamo infatti disfare l’oro (cioè la vecchia personalità) per rifare l’oro. 28 La tradizione ermetica dice che a compiere l’Opera dal principio alla fine un solo vaso è sufficiente, o al più due (come sembra sia accaduto nel caso di Flamel). Questo vaso, l’athanor dei filosofi, va chiuso ermeticamente, ossia secondo il rito ermetico (la dizione «chiusura ermetica» è rimasta per designare la corrispondente operazione chimica), ossia in modo da potere operare nell’interno di esso, dopo di averlo isolato dall’esterno. Una ben nota massima ermetica dice in proposito: Visita interiora terrae, rectificando invenies occultum lapidem (Aurelia occulta philosophorum di Basilio Valentino, in Theatrum Chemicum, 1613; ma trovasi anche prima in forma poco diversa). Il vaso, il grasale, il vaso del San Graal, è infatti di «terra»; ma la «terra», 62 L’ENERGIA SEGRETA DELLA MENTE I SIMBOLI 63 con un simbolismo arcaico di cui trovansi abbondanti residui in varie lingue, è il corpo umano; gli umani (da humus, terra) sono i terreni, i terrestri; il loro corpo è plasmato col fango della terra (vedi etimologia di Adamo), esso è la loro dimora (ted. Boden = terreno; ingl. body, corpo e abode, dimora). Visitando le interiora di questo vaso, e rettificando (altro termine tecnico rimasto in chimica a designare la corrispondente operazione) vi si rinviene la pietra dei filosofi. (Pietro Negri, Conoscenza del simbolo cit.). Riguardo a Nicolas Flamel, celebre alchimista francese vissuto fra il 1330 e il 1418, egli fu un precursore delle operazioni di incremento dell’energia sessuale, con mantenimento della coscienza dell’ora nell’atto (cfr. Nicolas Flamel, Il libro delle figure geroglifiche, trad. it. di B. Turco, Edizioni Mediterranee, Roma 1978). Vedi anche Alchimia dell’energia sessuale di Athos A. Altomonte, copyright by Esonet.it, su http://www.esonet.it/News-file-article-sid-163.html; Elena Frasca Odorizzi, L'Alchimia Sessuale, il suo significato e i suoi rapporti con la Magia Sessuale «moderna», su http://www.riflessioni.it/alchimia/alchimia-magia-sessuale-23.htm. 29 Si possono immaginare più livelli della quintessenza, corrispondenti ai differenti piani dell’athanor (diviso normalmente in più piani). 30 Alchemicamente sono le distillazioni e sublimazioni. 31 Nel lavoro di «presenza a se stessi» nulla va lasciato da parte. 32 Reghini, I Numeri Sacri nella tradizione pitagorica massonica cit. 33 Cfr. Julius Evola, L’uomo come potenza, Edizioni Mediterranee, Roma 1988. 34 Raimondo Lullo o pseudo tale. Cfr. Arturo Reghini, Dei numeri pitagorici, VII, Edizioni Archè/Pizeta, Roma 2006. Raimondo Lullo (1235 † 1315), filosofo catalano fra i più celebri dell’epoca, scrisse il Liber de segretis naturae seu de quinta essentia. Fu studiato da Nicola Cusano, da Pico della Mirandola e da Giordano Bruno. 35 Come sostiene il Pernety, Dictionnaire Mytho-Hermétique cit., voce Alcohol: «Alcohol. C’est l’antimoine». L’antimonio è una «purità celeste». Cfr. Evola L’uomo come Potenza cit., p. 199. I fondenti filosofici Vivificazione dei Sali Quelli che seguono sono i primi tre simboli o ingredienti (Sali) utili per ottenere tutti gli effetti. Lo sviluppo della verticale e dell’energia E Il simbolo E del Nitro rappresenta un segno verticale all’interno del cerchio F. Il riferimento concerne l’energia, soprattutto quella sessuale, e la colonna vertebrale 1 . Le chiavi per lo sviluppo di questo sono sia la posizione verticale che lo sviluppo dell’energia sessuale.