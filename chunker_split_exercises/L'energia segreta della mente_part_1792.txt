La separazione degli elementi Proseguendo prenderà avvio la prima fase del processo di «separazione degli elementi». Con questo termine intendiamo la capacità di percepire la realtà sensoriale ♁, le emozioni , le azioni , i pensieri come realtà appartenenti a dimensioni differenti. 112 L’ENERGIA SEGRETA DELLA MENTE GLI ELEMENTI 113 Alcuni esercizi di presenza sono particolarmente utili per questo risultato di «separazione degli elementi». Una maniera ad esempio molto semplice di iniziare a sviluppare tale stato è aumentare sempre di più la presenza al proprio corpo. Per far questo mantenete costantemente consapevolezza di una parte di voi stessi. Questo semplicissimo esercizio ha risultati potentissimi. Incominciate così a essere coscienti e a impedire che gli stati emozionali, i pensieri ecc… si confondano col corpo. • Esercizio 28: presenza continua Ogni giorno mantenete il più a lungo possibile coscienza di una parte del corpo, sia parlando, sia muovendovi ecc… Operare tale divisione porta a poco a poco a «rompere gli automatismi» che collegano emozioni a elementi esterni, pensieri a emozioni, immagini ad azioni 17. Il simbolo di tale separazione è la croce degli elementi + che è all’interno del simbolo della ruota degli elementi vista precedentemente. «Separare gli elementi» in una visione quantistica Anche la moderna ricerca quantistica può dare un significato al concetto di «separazione degli elementi». L’essere è infatti un qualcosa di vivo e in movimento. Può essere considerata in termini quantistici come una «sovrapposizione coerente» di elementi, ciascuno dei quali si può manifestare. Ogni persona è multidimensionale, a partire dal funzionamento del suo cervello stesso, che coordina molti sottosistemi differenti. La nostra percezione del mondo racchiude contemporaneamente: – L’insieme delle percezioni visive, uditive, tattili, cenestesiche interne; – L’insieme dei nostri stati d’animo a loro volta collegati alle varie ghiandole endocrine; – L’insieme delle differenti sensibilità dei vari organi ecc… Ogni persona è quindi un tutto. Accade però che semplifichiamo la realtà e decidiamo di percepire solo una parte di quello che siamo. Magari siamo presi dai nostri pensieri e non percepiamo più le nostre emozioni. Ma il processo avviene anche quando ad esempio decidiamo che una parte di noi è «ok» e l’altra «non ok», cioè rifiutiamo una parte di noi. Reprimere una parte di noi stessi ci lascia con una percezione limitata, perché noi siamo un tutto e non possiamo rinunciare a una parte di noi 18. Chiamiamo tale processo «collassare i livelli» oppure «ridurre gli stati di percezione della realtà». La chiave è allora l’attenzione e la consapevolezza. Più aumentiamo l’attenzione, più questi livelli divengono palesi e scopriamo nuove dimensioni percettive dell’infinità del reale. Il collasso della funzione d’onda e il disequilibrio della salute Un collasso della nostra funzione d’onda della vita sempre in una e in una sola direzione è quello che si chiama disequilibrio. Questo è una «riduzione» della varietà del mondo in maniera ineguale. Questo concetto ha anche implicazioni per la salute. Ognuno degli elementi è infatti una direzionalità della natura, una direzione di percezione della natura. Dire che a un certo punto che un elemento è in eccesso, equivale a dire che questo elemento distorce la nostra percezione e crea un disequilibrio. È come vedere troppo da un occhio e poco dall’altro. La realtà si deforma. L’equilibrio per contro è salute che in questo caso va intesa come armonia. In altre parole, non si può incrementare o ridurre un elemento senza modificare il tutto. Se un elemento è costantemente ridotto, non vi è armonia. Come dice Eraclito: «la struttura armoniosa del mondo dipende dalle tensioni opposte, come nell’arco o nella lira». La teoria dei quattro elementi è una mappa che ha una base negli organi del corpo e ci aiuta ad armonizzarlo. Ci permette di capire l’ordine implicato mentre si manifesta in ogni individuo a livello di salute e di temperamento. Come opera sulla percezione del tempo la «separazione dei livelli» Tra i primi effetti della separazione dei livelli c’è un inizio di modificazione della percezione temporale. Il tempo sembra più «calmo» in quanto aumentano il numero di impressioni che arrivano contemporanemante al cervello senza sovrapporsi. Mentre in stato di attenzione focalizzato le impres114 L’ENERGIA SEGRETA DELLA MENTE GLI ELEMENTI 115 sioni sensoriali si confondono, quando separiamo i livelli accade invece che viviamo più intensamente nella realtà. • Esercizio 29: la croce + Come detto ogni simbolo è anche una realtà. Al simbolo della croce è anche connesso un esercizio: sono le oscillazioni della testa (destra/sinistra, avanti/indietro). Tale esercizio può anche essere eseguito camminando e rendendosi conto delle oscillazioni a destra e a sinistra, avanti e indietro della testa19. In tal modo si ottiene una stimolazione cerebrale molto potente in tutte le dimensioni e migliora anche l’efficienza mentale. Ritroviamo quindi in questo esercizio un simbolo della totalità che è l’attributo pieno della presenza. Esercizi ulteriori per reintegrare la percezione e presenza a sé Perché reintegrazione? La risposta è in un’altra domanda: quanto siamo nei fatti dis-integrati? Quante volte non riusciamo a fare quello che vorremmo fare? Quanto siamo realmente presenti a noi stessi in una giornata? E quante volte pensieri e idee non voluti né utili ci attraversano la mente? Quante volte non siamo noi stessi veramente? Nei fatti, la libertà umana (il cosiddetto libero arbitrio) esiste, ma è alquanto limitata. L’uomo è praticamente irresponsabile finché non è cosciente. La chiave di tutto, per poter «cavalcare il proprio destino», è essere coscienti. Questo significa coscienza del proprio essere. Esiste uno stretto legame tra il concetto di coscienza oggettiva e quello che succede con certe tecniche di ipnosi. Come dice Ouspensky: Un uomo ordinario può essere condotto artificialmente a uno stato di coscienza oggettiva e riportato in seguito al suo essere abituale, ma non si ricorderà di niente e penserà semplicemente che ha perso conoscenza per un certo periodo. Si tratta di uno stato naturale: tale stato di coscienza costituisce il diritto naturale dell’uomo tale quale questi è, e se l’uomo non lo possiede, è unicamente perché le sue condizioni di vita sono anormali. Senza nessuna esagerazione, si può dire che all’epoca attuale tale stato di coscienza non appare che per brevi e rari lampi ed è impossibile renderlo permanente senza uno speciale allenamento. Per la maggior parte delle persone, il principale ostacolo sulla via della coscienza di sé è che credono di possederla…20 Un primo essenziale passo in questa direzione è imparare a sopprimere i pensieri inutili. Con questo primo passo otteniamo molto perché poniamo da parte quello che ci ingombra. Eliminati i pensieri, quello che resta siamo noi stessi, la nostra coscienza. Sbarazzarsi dei pensieri inutili apre infatti la strada per la coscienza di se stessi. Volere seguire questa strada di reintegrazione significa acquisire naturalmente maggiore padronanza di se stessi e più potere nelle varie situazioni. È una strada che può derivare solamente da una scelta interiore e da una spinta che una persona sente all’interno di sé. Essere maggiormente se stessi è propriamente una scelta. L’essenziale è quindi, per chiunque, arrivare a creare in sé uno stato che ci permetta di scegliere, di decidere, di agire in vista del raggiungimento dei nostri scopi. • Esercizio 30: io sono cerchiamo semplicemente di prendere coscienza del nostro essere. Pronunciamo in noi stessi le parole «io sono». Che sensazione si ingenera nel vostro corpo? Accettare l’«io sono» distaccandolo da tutte le idee collegate a esso e che non gli appartengono è la base per lo sviluppo di tutte le capacità. A volte diciamo «sono un medico», «sono uno studente» ecc… ma la nostra vera realtà è prima di ogni termine che possiamo accostare al verbo sono. Questo esercizio, esclusivamente linguistico, vi prepara a una tappa successiva, in cui anche i condizionamenti linguistici della vita verranno superati. La presenza non è solo un atteggiamento filosofico: è una realtà pratica. Uno stato mentale tecnicamente verificabile e caratterizzato da un differente rapporto con la realtà che ci circonda, con noi stessi e con il tempo. La presenza può essere acquisita attraverso una serie di esercizi che agevolano l’attenzione e la presenza in ogni singolo momento dell’esistenza. Nostra meta è la coscienza diretta dell’universo, detta anche «coscienza oggettiva», che è l’unica vera libertà. L’uomo normale ama o non ama in funzione delle sue illusioni mentali, senza rendersi conto del fatto che i suoi sentimenti sono legati a influenze esterne o allo stato di salute dei suoi organi. Si tratta quindi di una filosofia pratica che può condurre una persona a uno stato di coscienza superiore indipendentemente dalla sua appartenenza confessionale. Vi è un legame stretto tra le osservazioni dell’attuale fisica quantistica e i concetti sviluppati dalla tecnica della presenza. 116 L’ENERGIA SEGRETA DELLA MENTE GLI ELEMENTI 117 Infatti la presenza aiuta a superare la dualità «pensiero» ed «essere». Noi siamo in grado di raggiungere un livello superiore di coscienza dove possiamo essere coscienti del nostro flusso di pensieri e al contempo essere. Normalmente questo non capita. Tendiamo a essere inconsapevoli del fatto che pensiamo tutto il tempo. Il flusso continuo di pensieri che passano attraverso la nostra mente ci lascia poco spazio per la quiete interiore e per noi stessi. Tendiamo troppo spesso a reagire invece che ad agire, facendoci trascinare dal torrente della vita. Le tecniche che insegnamo sono una strada per imparare a essere noi stessi e a ritrovare anche il nostro potere interiore dove veramente risiede. Lo scopo è essere voi stessi… osservando voi stessi nella vostra vita quotidiana con interesse, con l’intenzione di comprendere piuttosto che giudicare, in completa accettazione di tutto quel che può emergere, accettandolo per il semplice fatto che è lì, voi incoraggiate il profondo a venire alla superficie e ad arricchire la vostra vita e la vostra coscienza con le energie che contiene. Questo è il grande lavoro della coscienza: rimuovere gli ostacoli e rilasciare le energie comprendendo la natura della vita e della mente. L’intelligenza è la porta della libertà e l’attenzione risvegliata è la madre dell’intelligenza.21 Esercizi del punto di concentrazione • Esercizio 31: il punto di concentrazione Immaginate un punto, un piccolo punto di fronte a voi. Rendetelo il più piccolo possibile e concentratevi su di esso per una decina di secondi. Chiamiamo questo un «punto di concentrazione». Rappresenta la direzione dell’attenzione. Per raggiungere il massimo dei risultati dovete essere capaci di guidare la vostra attenzione. • Esercizio 32: proiezione del punto Immediatamente dopo l’esercizio precedente, guardatevi ora in uno specchio e immaginate di proiettare il punto di attenzione sull’immagine nello specchio, nella zona tra gli occhi. Affermate semplicemente: «ora decido di intraprendere la via verso me stesso». Chiudete gli occhi, allontanatevi dallo specchio e non pensateci più fino a domani. • Esercizio 33: presenza allo specchio Semplicemente fissatevi nello specchio senza battere le palpebre. Fissatevi tra gli occhi. Noterete varie sensazioni nel corso di questo esercizio e in certi momenti perderete coscienza di voi stessi. • Esercizio 34: coscienza costante di una parte del corpo Mantenere coscienza costante di una parte del nostro corpo (ad esempio una mano). Col tempo questo esercizio potrà essere accompagnato anche dall’attenzione a un piede (possibilmente sull’altro lato del corpo). Il fine di questi esercizi è incominciare a «ricordarci di noi stessi». Il fine è lo sviluppo ulteriore della presenza come via di libertà.