Possiamo intensificare lo stato di innamoramento? Possiamo affermare con sicurezza che l'essere innamorati non è una sensazione, ma uno specifico stato di coscienza nel quale molte emozioni e altri fattori psicologici concorrono allo stesso tempo, fattori che variano a seconda dei differenti imprints delle singole persone. In altre parole, i nostri ricordi, le nostre esperienze influenzano ciò che chiamiamo “amore”. Anche la società in cui viviamo, l’ambito culturale, religioni e sette, possono avere un ruolo nel modo molto particolare di vedere la parte fisica di questo stato di coscienza, cioè le sensazioni cenestetiche che si provano in esso. Queste emozioni possono anche non essere le stesse per entrambi i generi, in altre parole la maniera in cui un uomo ama una donna non è necessariamente la stessa maniera con la quale una donna ama un uomo. Vorremmo semplicemente fornirvi alcuni consigli su alcuni modi di costruire questa sensazione d'amore; come e se poi applicherete questi consigli, quali suggestioni che vi darete saranno di natura permanente e quali invece avranno limitazioni spazio/temporali, sono affari vostri! Una delle caratteristiche principali della sensazione fisica dell'innamoramento che è stata cristallizzata negli anni dai creatori di filtri d'amore ipnotici e che viene anche regolarmente applicata in alcune sette che fanno un uso (anche non etico) dell'ipnosi nei loro rituali di accoppiamento, è la sensazione di una IRRESISTIBILE DOLCEZZA E TENEREZZA che provate quando guardate il vostro partner, eventualmente anche solo quando pensate a lei o a lui. Potreste avere già provato questo tipo di sensazione soprattutto durante la vostra infanzia e giovinezza, guardando una scena che vi ha intenerito il cuore e vi ha commossi, forse l'innocenza di gattini che giocavano, forse una scena particolare in un film, o forse è stata proprio una persona a suscitare in voi questa sensazione. Non è necessario che abbiate sviluppato questa sensazione fino alla maggiore intensità realizzabile: abbiamo bisogno solamente di una parte della sua massima intensità sviluppabile, qualcosa dalla quale noi possiamo attingere, una qualche cosa alla quale il soggetto può fare riferimento, perché la ha già provata in passato ed è fra i suoi ricordi, nella sua memoria. Come nel caso dell'informazione contenuta nel DNA noi possiamo ricostruire un essere vivente completo da una singola goccia di sangue, possiamo intensificare questa sensazione fino a farle raggiungere vette che il soggetto non ha mai provato in vita sua e che probabilmente non ha mai ritenuto possibile provare. Oltretutto possiamo suggerire al soggetto in trance, ad esempio, che quando fisserà gli occhi del proprio partner, proverà questa sensazione con una incredibile intensità, aggiungendo la sensazione di sentirsi "risucchiato" dai suoi dolcissimi ed irresistibili occhi e che la sensazione aumenterà addirittura di intensità ogni volta che fisserà nuovamente gli occhi della sua anima gemella. Se esaminiamo e sezioniamo le sensazioni di dolcezza e di tenerezza per capire che cosa avviene nella mente della persona condizionata ipnoticamente a provarle, scopriamo alcune cose molto interessanti. Chi "prova" è mosso emozionalmente verso l'oggetto delle sensazioni stesse ed il suo istinto protettivo viene sollecitato da questo "oggetto": le sensazioni aggressive, difatti, ad esempio, non possono coesistere con la dolcezza e la tenerezza. Oltretutto, le sensazioni di dolcezza e tenerezza spesso evocano a loro volta un senso di purezza e di innocenza, in parte perchè queste sensazioni sono in stretta relazione a quelle provate durante l'infanzia. Culturalmente quest'ultimo aspetto ha delle conseguenze importanti: chi è puro ed innocente non può mentire secondo noi, e tendiamo a credere che qualsiasi cosa egli (o lei) dica sia per il nostro bene e che abbia le migliori intenzioni nel dirlo, motivo per il quale noi ci apriamo completamente nei confronti di questa persona; se questo stato di coscienza viene impiantato per mezzo di suggestioni post ipnotiche, difatti, riesce molto difficile al soggetto anche solo il resistere a quello che l'anima gemella le/gli dirà, perché quello che viene detto mira dritto "al cuore", schivando magistralmente nel suo percorso anche la barriera critica della nostra ragione. Le allucinazioni che dobbiamo creare per potenziare tale stato hanno un riferimento esterno, nel senso che si tratta di ricordi di emozioni già provate in passato in seguito a situazioni osservate nell'ambiente a noi circostante, ma che hanno anche una forte componente interna, visto che noi ampliamo questo stato di coscienza (o parte di esso) fino ad un livello che il soggetto non ha mai sperimentato fino a quel momento, proiettando/ricevendo questo tipo di "aura" di amore verso/da una persona, senza modificare necessariamente la percezione visiva, auditiva o cenestetica di quest'ultima; questo non significa che è sbagliato apportare modifiche all'aspetto esteriore della persona che amiamo, è solo che queste modifiche cosmetiche (grazie ad allucinazioni con riferimento esterno) giocano sicuramente un ruolo secondario quando si è innamorati. Esistono vari metodi coi quali possiamo ipnoticamente installare l’emnzione d’amore. Una maniera per intensificare "la madre di tutte le emozioni", potrebbe essere quella di suggerire al soggetto che ogni cellula del suo corpo viene investita dalla sensazione di amore fisico e che le vibrazioni che scaturiscono dalla voce della persona amata (che noi potremmo, se desiderato, aver precedentemente modificato con suggestioni appropriate) risuonino anche fisicamente in ogni nostra cellula. Per favore prendete la descrizione di questo effetto più alla lettera di quanto possiate immaginare in questo momento, visto che si dice che il subconscio in verità sia dislocato in proporzioni eguali entro la totalità del corpo umano (per maggiori informazioni su questa teoria si può consultare "Your Body Is Your Subconscious Mind" di Candace Pert); in altre parole la mente coincide con lo spazio corporeo. Un altro aspetto interessante quando si parla di una sensazione di innamoramento indotta ipnoticamente è che la sensazione di dolcezza, di tenerezza, di innocenza e di purezza non ha alcuna relazione con uno stato di eccitamento sessuale quando questi due categorìe di stati di coscienza sono osservati separatamente, "in vitro", ma uno stato di eccitazione può essere facilmente abbinato alla prima categoria grazie ad un adeguato condizionamento ipnotico. L'unione di queste due categorie distinte di emozioni e sensazioni porta inevitabilmente alla più profonda ed intensa esperienza che si possa immaginare — sesso trascendentale allo stato dell'arte. Vi sono diverse maniere con le quali noi possiamo estendere e potenziare lo stato di coscienza dell'innamoramento, molte delle quali implicano l'uso delle tecniche di regressione ed eventualmente (non necessariamente), installando nuovi imprints. Potremmo chiedere al nostro subconscio, ad esempio, di tornare indietro nel tempo ed identificare ogni sensazione da esso considerata come positiva, partendo dalla nascita, amplificando queste sensazioni e poi ancorandole nella giusta maniera, ad esempio, al fissare gli occhi della persona amata o addirittura al solo pensiero di questa. Emozioni e sensazioni di cui stiamo parlando comprendono la ricompensa (ad esempio alla fine di una attività portata a termine con successo), la sicurezza (molto importante specialmente per le donne), la gioia e la giocosità, il calore (la sensazione di benessere fisico in generale), l'illuminazione di scoperta o “insight” (l'effetto "eureka"), aggiungetene voi altri. Rimarrete sorpresi di quanto velocemente il subconscio completerà la ricerca di queste emozioni durante tutto il periodo di vita della persona. Eventualmente ci si può spingere anche più avanti e installare ricordi, ad esempio, di bisogni, di necessità, di voglie e di fantasie che trovano la loro realizzazione, il loro compimento nell'anima gemella o addirittura rendendo questa presente a livello subcosciente del soggetto sin dall'infanzia, in modo di incrementare il livello di fiducia e di rapport fino al massimo possibile. Pensiamo che questo non sia necessario, visto che significherebbe un incremento, se lo vogliamo qualificare quantitativamente, comparabile al 5% della intensità totale dello stato di coscienza che una persona vive se le suggestioni sono state formulate correttamente. Uno degli insegnamenti più importanti che si possono trarre dall'esperienza di avere veramente amato qualcuno è che, se l'amore è ricambiato nella stessa maniera, è qualcosa dalla quale tutto il vostro essere può beneficiare: diventerete più maturi, vi sentirete benissimo internamente e sarete in grado di affrontare meglio anche le diatribe di tutti i giorni. Parlando degli aspetti secondari, ci si può ad esempio divertire a disegnare e collegare aspetti fisiomotori (come il battito delle ciglia) con l'avvento di un particolare tipo di sensazioni: potrete impiegare giorni, settimane, mesi o anche la vostra vita intera nel progettarle e realizzarle, trovando sempre una nuova fantasia da implementare; potrete far lavorare il subconscio vostro e del vostro partner durante la notte, mentre voi dormite, per intensificare ancora di più le sensazioni che voi già provate e per escogitare nuove maniere per potenziare l'incantesimo e stregarvi l'uno con l'altra. Potrete altresì creare il vostro mondo personale nel quale vivrete voi ed il vostro partner, basato completamente su Maya, l'illusione, e un giorno forse vi troverete di fronte ad una seducente figura uscita fuori da un cartone animato giapponese, che vi parla e si muove fluentemente: diventerete il o la protagonista del vostro film quotidiano, e potrete cambiare canale quando vorrete, trovandovi in mezzo ad un qualsiasi altro ambiente, come in Matrix. 9. Manuale Concentrato di PNL, PNL3 e Quantum per la Seduzione e l’Erotismo Facciamo un passo indietro: alle soglie dell'ipnosi erotica, cioè il mondo della sensualità effettiva, è collocato il magico regno della seduzione, che rappresenta il mondo della sensualità suggerita. Non è possibile tracciare un confine preciso, in quanto la sessualità non rappresenta altro che l’amplificazione di un discorso già iniziato precedentemente con l’atto seduttivo. La scuola Comunicazionale La Seduzione è un'arte sottile che viene elevata al rango di scienza esatta attraverso le tecniche di ingegneria umana offerte dalla PNL-3. La seduzione è in sè stessa un "gioco" squisitamente umano che rappresenta l'aspetto più evoluto di "rituali" esistenti anche tra gli animali. La conoscenza delle "regole" di questo gioco può quindi permettervi di giocarlo bene. La seduzione rappresenta negli animali e nell’uomo il preliminare comunicazionale al momento sessuale vero e proprio ed apre la mente alla possibilità della liberazione del potenziale sessuale. Intesa in questa maniera capiamo perchè per rendere la relazione più viva e potente, possiamo e dobbiamo riprendere elementi seduzionali anche in relazioni già esistenti da anni. Essenzialmente sedurre significa “portare a sé”. In sé quindi include una serie di abilità che sono utili in tutte le aree della vita, non solo sessuale. Infatti, in senso più ampio, la parole sedurre indica una forma di comportamento e l’utilizzo di una specifica strategia comunicatica basata normalmente sulla comunicazione indiretta. Indica anche l’essere capaci di creare un cocktail di attitudini e comportamenti che portano una persona ad uscire dall’essere anonimo e ad essere notata e scelta. In quest’accezione il termine seduzione è utilizzabile in moltissimi contesti anche non squisitamente sessuali, ma caratterizzati da una similitudine di elementi ed obiettivi: l’essere scelto. Le aree comunicazionali Portare a sé implica un sovrapporsi di aree. Ognuno, infatti, tende a mantenere un “territorio” attorno a sé e se lo “adduciamo” a noi entriamo in tale territorio. In tali territorio si distinguono classicamente varie aree, ad esempio: area pubblica (per gli sconosciuti) area intermedia (per gli amici) area intima ( per chi è intimo) Queste aree si caratterizzano per la vicinanza alla quale possiamo lasciare venire la persona con la quale siamo in rapporto. Ma il passaggio di aree avviene anche in altri momenti. Ad esempio, nelle situazioni sessuali, dobbiamo distinguere tra il pre-preliminare, il preliminare in senso stretto e l’atto. Anche qui abbiamo vari momenti che sono analoghi nel funzionamento alle aree descritto più sopra. Adattandovi finemente e calibrando la vostra comunicazione (verbale e non verbale) nei confronti dell’ interlocutore attraverso una precisa analisi dei segnali di feedback che vi invia, potete divenire capaci di gestire dinamicamente ogni situazione. Significa che ogni mossa della partita a scacchi della relazione in corso è un passaggio che vi fa entrare maggiormente nel territorio dell'altro, penetrando così nella sfera privata del vostro interlocutore senza che questi opponga resistenza. Per avvicinare l’altro con la tecnica del rapport sopra elencata bisogna essere capaci di avvolgere, portare e nello stesso tempo dare delle stimolazioni appropriate... Instant Rapport Attraverso la PNL-3 Instant rapport consiste in un insieme di tecniche riunite assieme in modo da permettervi di creare rapport nella maniera più semplice e veloce. Indipendentemente dall'interlocutore, ed in ogni circostanza. I principi chiave della PNL 3 e dell'Instant Rapport sono "andare a ritmo", "rispecchiamento" e "guida". Andare a ritmo e rispecchiare una persona significa emulare i suoi stili di comunicazione cosicché noi la facciamo sentire a proprio agio con noi, poiché percepisce noi come un riflesso del proprio stato interno — e per rifiutarci dovrebbe rifiutare lei stessa. Quando ricalchiamo e rispecchiamo ci stiamo muovendo verso l'altro. Andare a ritmo e rispecchiare operano a livello subcosncio e non sono connessi alle differenze sessuali (noi all'ISI-CNV abbiamo sviluppato nuove tecniche che producono risposte sessuali inter-connettendo i vari livelli). Un esempio: sedetevi come il vostro interlocutore, parlate con il suo ritmo. Andare a ritmo è la chiave per creare profondo rapport... Una volta che abbiamo creato rapport, il passo successivo è guidare. Guidare significa che smettete di seguire (ricalco e guida) l'altro, e invece incominciate a muovervi progressivamente verso la direzione desiderata al contempo facendo attenzione che lei/lui vi segua nei vostri cambiamenti comunicazionali. Tutto ciò richiede una calibrazione accurata attraverso il riconoscimento dei segnali di feedback. Poiché il rapport è già stato stabilito, e il rapport è uno stato dell'essere che produce benessere tra le parti, l'altra persona tenderà a seguirvi inconsciamente per mantenere il piacere del rapport... A questo punto entriamo nel campo delle abilità coperte di comunicazione, cioè quando l'utilizzo di ancore, attivatori e comandi nascosti sono utilizzati subliminalmente per creare un insieme di stimoli punizione/compensazione che permettono la massima calibrazione dello stato mentale dell'altro — la cosiddetta ingegnerizzazione dei suoi stati e meta-stati mentali. Anche se esistono molti libri che insegnano tali elementi, la cosa migliore è partecipare ad un corso per renderli veramente propri. Decodificare i tipi di Personalità come Chiavi delle Relazioni Esistono strumenti per accelerare e potenziare tale processo di rapport a tutti i livelli. Uno tra gli elementi che distingue la PNL dalla PNL-3 è la presenza in quest’ultima di una serie di tecniche veloci ed efficaci per comprendere velocemente i tipi di personalità — che si possono anche chiamare geometria del sè. Questo è un aspetto fondamentale in ambito relazionale, in quanto sono due sé che entrano in contatto. Combinando insieme l'esagramma e l'enneagramma dei tipi di personalità con abilità evolute di PNL, abbiamo sviluppato un metodo infallibile di decodificare la personalità di ogni interlocutore in pochi minuti attraverso l'analisi dei suoi modelli verbali, del linguaggio del corpo e dei sistemi di credenza. Ovviamente tali elementi sono anche utili in relazioni esistenti da lungo tempo per potenziarne infatti il rapporto. Utilizzo degli elementi della personalità Dopo che avete elicitato i tratti di personalità dell'interlocutore possiamo passare ad utilizzare tutte gli elementi che ci permettono di entrare in rapport facilmente e rapidamente con tale tipo. Avendo in mente un'immagine completa del tipo di personalità possiamo anticipare e guadagnare un punto di vantaggio sull'interlocutore che non si immagina che noi abbiamo potuto raccogliere così tante informazioni su si lei/lui in così poco tempo, lasciandolo /a stupito/a per la nostra perspicacia. A questo punto siamo anche in grado di anticipare i suoi pensieri, ed entrare in un campo relazionale vieppiù profondo. Utilizzo nell’Ipnosi Erotica degli elementi di personalità L'applicazione nell’ipnosi erotica di tali elementi, vale a dire nell’ambito dell’eccitazione della sensualità, ruota attorno ai livelli psicologici che possiamo attivare ed elicitare nell'altra persona per aiutarla a muoversi nella direzione desiderata ed essere quello che vuole essere in realtà. L’esperienza ipnotica ne viene allora potenziata, ed anche la facilità con la quale il soggetto entra in trance. Se comprendiamo il tipo di personalità siamo infatti in grado di capire quali emozioni potrebbero essere più gradite in una loro amplificazione. Comandi Coperti e Comandi Nascosti Se vogliamo indurre stati d’animo non possiamo utilizzare ordini diretti. Gli stati s’animo sono infatti appannaggio della nostra mente inconscia, la quale risponde più facilmente, quando siamo in stato conscio ed attento, ai comandi indiretti. I comandi nascosti ( o comandi incastrati) sono una tecnologia unica della Programmazione Neurolinguistica. La PNL-3 ha codificato nuove tecniche per utilizzare i comandi nascosti ed i cosiddetti "sleight-of-mouth" (modelli linguistici di persuasione). L'utilizzo di comandi nascosti significa che siete in grado di trasmettere ordini che non possono essere disobbediti, in quanto superano il filtro della mente conscia! Ci sono varie categorie di comandi nascosti, i più potenti dei quali sono quelli "inseriti" in quelle che appaiono normali frasi. E’ importante capire la filosofia dietro tali messaggi. Quando un uomo incontra una donna, è naturale che vi siano delle pulsioni e desideri sessuali. E’ un dato di fatto misurato in molte esperienze di psicologia dove si è anche osservato un differente allargamento delle pupille (totalmente inconscio) di fronte addirittura solamente a delle immagini. E’ la società e la cultura che normalmente blocca l’espressione delle parti più profonde di noi costringendoci a reprimere le nostre espressioni più autentiche, quali la sessualità e le emozioni. Il comando nascosto passa sotto ed accede a questi stati profondi. E’ come trasmettere un messaggio che non viene decrittato dalle parti più esterne della mente, ma solo da quelle più profonde che ne vengono eccitate. Con i comandi nascosti queste parti vengono messe anche in azione, indipendentemente dai condizionamenti e dalla parte logica della mente, e si pongono le basi per una comunicazione più completa e vera. Tecniche di eccitazione subliminale La PNL-3 ha raggruppato assieme un vasto gruppo di tecniche per poter creare delle strategie che siano in grado di risvegliare ed eccitare il desiderio sessuale nell'interlocutore. Quello che una volta era il dominio esclusivo di super esperti in ipnosi è stato ora reso accessibile al largo pubblico attraverso i nostri seminari dedicati specificatamente all'Ipnosi Erotica Scientifica ed alla Seduzione. Il sesso è un elemento base per l’eccitazione, e questo è confermato dal fatto che anche pubblicitari che lavorano e progettano pubblicità per prodotti con pochi o nulli riferimenti sessuali utilizzano il sesso per creare attenzione nel compratore. Comprendere il linguaggio del corpo Comprendere il linguaggio del corpo è un pilastro dell'ipnosi erotica. Al fine di calibrare la nostra comunicazione con gli altri dobbiamo comprendere in tempo reale i messaggi di feedback che il nostro interlocutore ci invia attraverso il suo corpo — il tono di voce, i cambi del ritmo al modifica della tonalità; espressioni facciali; posizione del corpo; utilizzo e gestione dello spazio interpersonale ; etc. Come utilizzare il vostro linguaggio del corpo per incrementare il "Sex Appeal" Una volta che siete divenuti maestri nell'arte di leggere il linguaggio del corpo degli altri, il passo successivo è divenire padroni del nostro linguaggio del corpo, in modo da poter inviare i messaggi che vogliamo. A volte dovremo mantenere la massima congruenza tra quanto diciamo ed i nostri segnali del corpo, altre volte possiamo far dire al nostro corpo delle cose che l'etichetta sociale non ci permette di dire nella nostra cultura! Potete padroneggiare la capacità di inviare segnali sessuali inequivocabili in modo irresistibile... Molti di questi segnali appartengono al patrimonio ancestrale dell’uomo. In ogni relazione sociale vi sono migliaia di segnali che appaiono spontaneamente e troppo spesso finiscono nel nulla poichè non sono prontamente compresi. Potete sedurre qualcuno semplicemente agendo a livello della comunicazione subconscia del corpo che avviene dietro ad ogni situazione sociale. I segnali del corpo che annunciano il desiderio sono sottili e potenti!! A questo punto siete pronti per capire meglio le meccaniche che portano ad entrare nell’area intima di una persona. Queste meccaniche possono essere approfondite dal paragone con la cosiddetta “induzione ipnotica” I sottosistemi universali della seduzione umana Il processo sopra delineato tende a ripetersi a vari livelli, che costituiscono i “sottosistemi” della seduzione umana, corrispondenti probabilmente a degli universali umani, cioè gli ambiti nei quali avviene il processo seduttivo.