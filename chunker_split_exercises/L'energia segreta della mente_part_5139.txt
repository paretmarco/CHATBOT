[…] Secondo Maier le figure emblematiche, che ornano la sua Atalanta del 1618, sono al servizio dei sensi e dell’intelletto affinché il lettore ne tragga profitto e piacere», ivi, p. 198. 11 L’abbiamo infatti estratto da un libretto anonimo degli anni ’20, e praticato collegandolo agli insegnamenti a noi trasmessici da Virgilio T. 12 Queste pratiche non devono essere considerate come un giuochetto buono per trastullarsi, «per vedere se è vero». È quindi fatica sprecata utilizzarlo a semplice titolo sperimentale. 13 Cioè non utilizzate la tecnica per troppi scopi cambiando direzione e scopo della formula che utilizzate tutte le sere. 14 Dobbiamo quindi avere la determinazione preventiva che il soggetto sarà esaminato in tutte le sue parti, in tutte le sue proprietà, sotto tutti i lati dai quali può presentarsi. 15 Questo tipo di esame procura dolore, ma in combinazione con il punto due potrà essere potentemente motivante. 16 È chiaro che l’idea al termine di questa fase non può più essere che positiva, a esclusione di ogni forma negativa o anche semplicemente dubitativa. L’allievo a questo punto, non dirà più per esempio a se stesso: «Io non fumerò più»; e nemmeno: «Io mi propongo di non fumare più»; dirà invece: «Io non ho mai fumato. Io non sono un fumatore. Io non ho il vizio di fumare, perché mi è impossibile fumare, perché so che l’astensione dal fumo significa salute, economia ecc.». 17 Julian Ochorowicz (1850 † 1917), occultista e parapsicologo polacco, teorizzò la realizzazione psicologica di un'idea. All'origine d'ogni nostra azione vi è la rappresentazione mentale di quell'azione stessa, azione che viene poi attuata con il movimento dei nostri arti o con strumenti vari. Analogamente alle origini dei fenomeni paranormali vi sarebbe una rappresentazione del fenomeno stesso. Tale rappresentazione verrebbe poi idealizzata in maniera ideoplastica, materializzando proiezioni mentali del nostro corpo e provocando movimenti di vari oggetti per mezzo di un'energia psichica materializzata. 18 Tecnicamente questa è una «meta affermazione», vale a dire una affermazione che influenza tutte le affermazioni successive e crea un quadro operativo. 19 È la maniera che ci è stata insegnata oralmente da Virgilio T. (per il T. vedi la nota nell’introduzione) e che troviamo la più pratica. 20 Alcune cose che potete dirvi sono ad esempio che «siete in equilibrio con gli elementi», «in armonia» ecc. 21 La prima fase corrisponde grosso modo a quello che viene fatto con varie tecniche di ipnosi o di visualizzazione creativa (anche se quando si utilizza lo specchio il risultato è più incisivo). 22 Per una buona riuscita dell’esperimento, occorre che vi troviate in uno stato calmo «come la superficie d’un lago in bonaccia». Potete esercitarvi anche utilizzando una palla di cristallo oppure uno specchio. Quando si guarda alcuni istanti il centro, si sente un pizzicore caratteristico negli occhi e all’inizio si è obbligati a chiudere momentaneamente le palpebre e, con ciò, distruggere tutti gli sforzi fatti sino allora. Lo sbattimento delle palpebre è dovuto al nostro essere impulsivo ed è un puro fenomeno riflesso. Bisogna quindi combatterlo con la volontà. Al momento in cui si sente il pizzicore caratteristico degli occhi, bisogna tendere la volontà per impedire alle palpebre di chiudersi. Ottenuto questo primo risultato, si vedrà dapprima la palla assumere una tinta differente dalla normale, poi si vedrà come una nebbia e poi potranno verificarsi delle visioni. Se manterrete presenza questo esercizio sarà utile anche per sviluppare l’albedo. 23 Ripetiamo ancora e sempre: essa è semplicemente e puramente la visione chiara, vivificata da una fede profonda e incrollabile della vostra personalità perfezionata, già fin d’ora in possesso di tutti quei pregi che avete ambito di possedere o che dovete immaginarvi di possedere a partire da quel momento. 24 Trattandosi di un procedimento alquanto complicato bisognerà imparare perfettamente il meccanismo da sveglio, sino a poterlo poi eseguire in modo automatico. 25 Il simbolo dell’antimonio (rappresentato da vari autori come zolfo nero v) allude anche alle due polarità e al dominio della forza di base raggiungibile con l’equilibrio. 26 Eliphas Lèvy, pseudonimo di Alphonse Louis Constant (1810 † 1875) fu il più famoso studioso di esoterismo del XIX secolo. Scrisse Histoire de la Magie, 1860 (trad. it. La storia della Magia, Atanor, Roma 1989). 27 È quindi un approccio differente da quello linguistico utilizzato attualmente, dove la parola crea l’immagine. In questo caso la parola è solo un supporto per ricordarsi che immagine creare. 28 È più che altro un sentire che la luce arriva al cuore. 29 Jakob Böhme (1575 † 1624), filosofo, teologo e mistico tedesco, ha influenzato grandi pensatori come Spinoza e Hegel. 30 Julius Evola, La Tradizione Ermetica, Edizioni Mediterrane, Roma 1996, p. 138. 31 Il concetto è simile a quello che in alcuni seminari moderni viene chiamato «legge di attrazione». Difficilmente però l’uomo è in grado di attrarre se non sa chi è e non conosce quello che vuole veramente. 294 L’ENERGIA SEGRETA DELLA MENTE AUTOMAGNETIZZAZIONE 295 32 Quella che gli ermetisti definivano come lo zolfo prigioniero di Saturno, cioè il fuoco bloccato dalle circostanze e dal tempo. 33 David Bohm, citato da Larry Dossey, Spazio, Tempo e Medicina, Edizioni Mediterranee, Roma 2006. 34 Cfr. Oswald Wirth, L'Imposition des mains et la médecine philosophale, Le Symbolisme Compiègne, Impr. de Compiègne 1963, dove lui racconta la sua esperienza personale con tali metodi. Postfazione Jean-Pierre Giudicelli de Cressac Bachelerie Il professor Marco Paret ha osato avventurarsi in un'opera complessa. Profondo conoscitore dei vari rami della psicologia, ha saputo collegarli ad altre discipline scientifiche, spesso ignorate dal mondo moderno, ma legittimate dalla fisica quantistica. Tra i vari argomenti, l’autore focalizza l'attenzione sul magnetismo e sul simbolismo. Si tratta di un libro fortemente innovativo per una principale ragione, che da sola giustificherebbe già un interessamento. In effetti, una dimensione etica ed una prassi iniziatica – entrambe sottintese – sono non solamente suggerite, ma enunciate formalmente. Così, sul versante etico, il professor Marco Paret scrive, a pag. 227: «L’uomo deve essere in pratica padrone di sé […] sempre uguale a se stesso […]. Ha uno sguardo diritto», e ciò viene presentato come una attitudine interiore, non come un fenomeno esteriore. Infine, la via del Risveglio viene evocata attraverso una prassi rigorosa. A pag. 220, l’autore fornisce la chiave di questo orientamento interno: «la presenza all’istante ne è sia la prima che l’ultima chiave». Indipendentemente dalle azioni compiute, questa reintegrazione del momento presente – vera ricerca del Graal – è raccomandata a ogni tappa dell'opera. In tal modo, il professor Marco Paret imbocca il percorso delle arti marziali tradizionali (Aikido, Judo, Krate-do), e le vie artigianali del sufismo (come la tessitura dei tappeti) attraverso il controllo mentale, l'abolizione del futuro e del passato, l'adozione del solo reale che noi possiamo pensare di possedere: l'istante, chiave fondamentale che ci permette, secondo la tradizione, di ottenere il risveglio sulla terra, unica ragione della nostra incarnazione terrestre. APPENDICI Appendice 1 Metodi di ipnosi e homo totus Gurdjeff guardava all’ipnosi occidentale come una parte di una scienza più vasta, la scienza dell’uomo1 . Abbiamo cercato di tratteggiare nelle pagine precedenti alcuni aspetti di essa. Proponiamo ora al lettore una visione dell’ipnosi, questa disciplina capace di operare tanti «miracoli» come ad esempio analgesia, guarigioni, e anche esperienze extrasensoriali. Cosa è intanto l’ipnosi? Cominciamo dal nome. La parola «ipnosi» è una neoformazione linguistica ottocentesca (prima la scienza della realizzazione dell’uomo era unica) con la quale sono indicate alcune tecniche normalmente utili per creare trance, cioè distaccare il soggetto dalla sua realtà abituale. Queste tecniche nascono storicamente (attraverso Mesmer e altri) da metodologie soprattutto legate alla «prima parte» della Grande Opera che abbiamo descritto, e soprattutto da quella parte che mira a separare la persona da elementi che la bloccano e gli rendono la vita «oscura». Nella pratica terapeutica corrente questo concetto si è progressivamente ristretto al trattamento di difficoltà. L’ipnosi attuale consiste quindi nella capacità di produrre trance nel paziente per poterlo aiutare a trascendere certe limitazioni dell’Ego. Questo può però sempre essere un primo passo che aiuta la successiva trasformazione e permette di percepire che la coscienza ha più livelli. La separazione in ipnosi L’ipnosi parte da una «separazione» dalla nostra realtà esterna logica e consensuale. Classicamente il processo è definito come depotenziare la men- te critica, in quanto ci stacchiamo da un certo di modo di pensare che sarà successivamente «ricostruito»2 . Un caso tipico è quello del blocco oculare, dove l’ipnotista dice al soggetto che non può aprire gli occhi («prova ad aprire gli occhi, non puoi…»). Abbiamo quindi una realtà soggettiva che prevale sulla realtà esterna, e questo permette allora di incominciare a modificare certi «programmi» mentali. La mente logica (chiamata popolarmente «conscia») è anche quella che «programma» la nostra vita. Quello che facciamo con l’ipnosi è quindi staccare la persona (il «soggetto») dalle sue «sequenze» di pensiero e portarlo in uno stato diverso, più nell’ora. Il soggetto abbandona l’Io logico, e si connette ad alcune delle potenzialità insite nell’«io che lui non riconosce come sé». Il soggetto può quindi adottare un nuovo modello di comportamento perché è fuori dal programma mentale abituale, è uscito dalla «sequenza». La suggestione Questo spiega perché il risultato se si procede solo per suggestioni e non per integrazione è limitato, in quanto rischiamo di sostituire solo una sequenza temporale (suggestione) con un’altra. Accettare una suggestione significa in questa visione accettare una specifica «sequenza temporale» o costruzione sul futuro proposta da un’altra persona. Esiste però anche un altro metodo di operare con l’ipnosi dove possiamo accedere a un contatto maggiore con le potenzialità all’interno della persona e avere una «moltiplicazione» dei risultati. È quello che Milton H. Erickson chiamava «ristrutturazione della vita»3 . Tempo e ipnosi In ipnosi la distorsione temporale è frequente. Il tempo sembra non esistere. Proprio questa separazione dal tempo ci apre una prima porta per accedere all’immutabile in noi. È infatti il «tempo connesso» che creiamo in ipnosi che ci permette di agire sul nostro essere fisiologico. L’accesso all’inconscio Vi sono alcuni metodi (come appunto l’ipnosi ericksoniana) dove noi prendiamo contatto con il «consigliere interiore», la parte interna di noi, con il mercurio all’interno di noi, e il termine hermes o mercurio, inteso come consigliere interiore, è qui più che appropriato. Il concetto base di queste metodiche è l’accettazione dell’esistenza di questa parte, l’accesso al suo antro, 302 L’ENERGIA SEGRETA DELLA MENTE APPENDICI 303 che, parafrasando Dalla Riviera, «non è così distante come si pensa». La chiave è quindi la «presa di coscienza» dei nostri dinamismi infracoscienti. L’ipnosi tradizionale però si limiata al dialogo con questi. Lo scopo della Grande Opera è più vasto, però. L’attenzione è sull’uomo nella sua totalità e il contatto con il mercurio interiore è accompagnato successivamente dalla riunificazione della «spada spezzata» e dalla creazione del rebis, cioè la separazione delle dicotomie nella vita quotidiana. Metodi di induzione Entrare in trance è naturale e le popolazioni primitive entrano più velocemente in stati utili di trance rispetto all’uomo «civilizzato». È il nostro ancoraggio alla realtà esterna, alla terra dei pensieri e la confusione dei livelli che impedisce alla persona di entrare in ipnosi. Se noi siamo immersi nei nostri pensieri, siamo distaccati dalla vera presenza alle cose, come dentro una nuvola che ci impedisce di vedere la realtà. Quindi le dinamiche ipnotiche possono anche essere definite come dinamiche di attenzione. Questo è evidente nell’ipnosi non verbale: incrementa l’attenzione al presente in quanto lascia da parte le concettualizzazioni verbali. Anche l’ipnosi shock funziona nella stessa maniera. Entriamo in uno stato di maggiore presenza dove la nostra mente logica non «programma» più. Siamo oltre alla sequenza temporale. Concettualizziamo di meno anche di fronte a persone di autorità, cioè «persone che possono cambiare il corso dei nostri pensieri» e quindi anche lì siamo in uno stato di ipnosi. Quello che la gente chiama stato di impressionabilità è infatti uno stato che può anche essere molto positivo, in quanto significa il raggiungimento di uno stato «aperto» nel quale, non vi è più una sequenza stabilita e possiamo quindi imparare oppure accedere alla parte creativa della mente. Un concetto fondamentale è quindi la «presenza» alla situazione, cioè la «percezione non raziocinata» della realtà, accettazione del «caos» dell’esistenza.