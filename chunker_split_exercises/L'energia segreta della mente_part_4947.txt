Lasciatevi poi andare. Non appena addormentati, la pressione del dito cesserà naturalmente. Questa leggera pressione tenderà a facilitare la «convergenza oculare» (punto ) e a creare uno stato propizio all’accesso alle dimensioni più sottili. Considerazioni finali Il risultato finale è brillantissimo, superiore a ogni aspettativa; tutti i nostri allievi riportano di sentirsi meglio già subito dopo la fine dell’esercizio. Ma errerebbe e sarebbe totalmente disilluso chi si accingesse a quest’opera senza aver prima seguito gli esercizi della prima parte utili a migliorare l’attenzione e la presenza a se stessi. Allo stato di veglia successivamente, aiutate più che potete la vostra suggestione, sforzandovi di ubbidire al comando che vi siete dato. Afferma Eliphas Lévy che «è legge psicologica che ogni volta che si cede a una passione, la resistenza diventa sempre più difficile quando una occasione analoga si presenta; mentre ogni sforzo che tende a reprimerla rende più facile la vittoria seguente»26. Riflettete sul senso di questa verità, e agite di conseguenza. Chi vorrà dedicarsi a queste pratiche, constaterà che spesso la prima volta non sarà stata sufficiente ad assicurare il successo, o che questo sarà stato di breve durata. Non importa: qualora lo scopo non fosse stato raggiunto, questa prima automagnetizzazione non sarebbe andata perduta, perché essa vi avrà spianato il cammino, e vi avrà reso più facili le successive. Perseverate: la sera successiva o quando potete datevi una seconda formula uguale alla prima, e insistete regolarmente, con fiducia incrollabile nel successo finale. Ripetiamo, possiamo eliminare facilmente abitudini inveterate e cristallizzate da anni in pochi giorni di pratica. Vi sono alcuni che non estraggano dalla metodica tutti i frutti che essa può dare, perché pur avendolo ben compresa, se ne stancano presto. Ora accade qui ciò che avviene di ogni altro campo: il cervello deve abituarsi, allenarsi e raffinarsi in questa via. Se dunque volete i migliori risultati, esercitatevi. 282 L’ENERGIA SEGRETA DELLA MENTE AUTOMAGNETIZZAZIONE 283 La tecnica, quale noi l’abbiamo descritta, può sembrare lunga. Ma questo succede solo in fase di apprendimento. A poco a poco le varie operazioni che la costituiscono si succederanno rapidamente. Ai nostri allievi bene allenati bastano pochi minuti al massimo per compiere l’intera procedura. Formule per utilizzi quotidiani Diamo ora alcuni esempi di formule. Sono solo esempi. Sbaglia infatti chi crede di servirsi di formule già fatte: esse non rispondono che a una generalità di casi per lo più privi di qualsiasi utilità per l’individuo. Sono solo state scritte per generare una comprensione nitida delle immagini che bisogna creare. Osservazione riguardo alla forma linguistica Potete utilizzare tanto il pronome «io» (es. «io sono capace») quanto un’espressione del tipo «il mio essere» (es. «il mio me stesso è capace») o ancora il proprio nome (ad esempio per chi si chiama Mario Rossi: «Mario Rossi è veramente capace»). Abbiamo dato la prevalenza alla terza persona singolare poiché supponiamo che il nostro allievo abbia già svolto un sufficiente lavoro su se stesso per astrarsi dal proprio Ego. Se invece siete all’inizio utilizzate senza problemi la forma «io». Tuttavia il linguaggio è secondario. Infatti in teoria è possibile comporre anche formule basate non già sui vantaggi conseguenti all’esercizio d’una data virtù, ma sui danni derivanti dal vizio da cui si vuole guarire. Ripetiamo per l’ultima volta che la formula non è che l’espressione verbale della visione. Quel che importa è quest’ultima, cioè l’immagine viva, palpitante di noi stessi privi del difetto e dotati della qualità desiderata27. • Per l’inappetenza Il mio corpo ha un sano e costante appetito. Il nutrimento si trasforma in energia. • Contro l’ignavia e la pigrizia fisica È naturale vivere fisicamente una vita attiva. Domani il mio corpo compie una lunga passeggiata a passo spedito (oppure una determinata serie di esercizi). • Guarire dolori locali Il paziente, dopo aver assorbito col procedimento noto una formula di guarigione, per esempio: «sto bene. Il dolore è sparito ecc…» dovrà ripetersi questa formula ancor più energicamente nel letto, passando insistentemente colla mano magnetizzata sulla parte sofferente. • Contro la timidezza Il mio me stesso è sano, forte, intrepido. È naturale esprimermi. • Contro la collera La mia mente è lucida, mi fa agire con calma e parlare senza precipitazione. Rifletto sempre prima di parlare e di agire. • Contro l’egoismo Il mio me stesso infonde facilmente piacere in quelli che lo circondano. La mia persona emana gaiezza e simpatia. • Simpatia, fascino, magnetismo Il mio me si manifesta in tutta la sua pienezza e sa mantenere buoni rapporti con il prossimo. • Ottimismo La libertà, la felicità e la salute sono condizioni del mio essere. Il mio essere ascolta solo la voce della sua coscienza, che gli ribadice che è sulla strada giusta. È lieto e felice di vivere tra persone che lo amano, in un mondo dove tutto converge verso il bene. • Per sviluppare la forza di concentrazione La mia mente è capace di concentrare la sua intelligenza su qualunque problema e di applicarsi a qualsiasi lavoro. • Per ottenere successo in un’impresa Il mio agire è quello di un uomo energico, intrepido, intelligente, che riesce in tutto quanto intraprende. 284 L’ENERGIA SEGRETA DELLA MENTE AUTOMAGNETIZZAZIONE 285 • Amore Il mio essere è capace di dare e ricevere amore. È naturale per il mio essere parlare e conoscere un altro essere che sia suo partner. Il mio essere esprime con naturalezza quello che sente, e allo stesso momento è libero da ogni emozione autoindotta. • Metodo immaginativo per vincere e avvincere un’altra persona La formula è qui determinata dalla necessità a cui si intende provvedere. Ciò che importa in questi frangenti è vedere nel liquido o nel vetro luminoso il vostro avversario sbaragliato e vinto dalle vostre ragioni. È inutile fornire altre formule dal momento che ognuno deve creare le proprie. • D’altra parte, le necessità alle quali può applicarsi il processo sono infinite, ad esempio: – Lavorare molto senza sentirsi affaticato; – Acquistare la facoltà della pronta percezione; – Essere suscettibile al bello; – Studiare o leggere con profondità e serietà; – Perdonare e dimenticare nemici e ingiurie; – Abolire lo stato di vagabondaggio cerebrale; – Diventare influenti. Altre infinite suggestioni ciascuno di noi potrà scoprirle considerando la propria condizione sociale, la propria professione, le necessità vicine e lontane alle quali deve far fronte. Ulteriori metodi di trasmutazione Sperimentalmente nei nostri seminari abbiamo verificato la possibilità di ottenere modificazione della persona anche attraverso l’utilizzo della luce accompagnata eventualmente dalla pronuncia di una parola chiave. Successivamente, chiudendo gli occhi e sbiancando la mente si ha una moltiplicazione dell’effetto della parola, ancora incrementato portando28 la luce residua nel cuore. Proprio questa considerazione è alla base di una nostra variante a un’antica pratica alchemica. Una variante alla «Metodica del Gichtel» per vivificare le immagini L’attrazione per il divenire, per le cose, è la base della «brama». Per il mistico Jakob Böhme 29 una maniera di risolvere tale limitazione è allora rivolgere la «brama» interiormente verso l’elevazione. Le limitazioni dell’Ego sono allora superate attraverso l’espansione verso il «sole». Il principio, enunciato è che la «fame» è il principio sia della nascita creaturale che della rinascita, e ciò che sospinge verso il corpo è anche ciò che sospinge verso l’eternità. Come mettere in atto tutto ciò? Un metodo di sviluppoè portare allora a una abnorme intensità le forze del desiderio, dirette su di un simbolo di crescita. Il processo descritto è il seguente: Il desiderio magnetico della volontà animica è il creatore della… nobile e dolce luce di Dio. Sotto il possente desiderio, l’anima si accende in una chiara luce, ove la Vergine Celeste si leva trionfante… il fuoco interno dell’uomo desiderante inghiotte questa celeste presenza della luce, che l’anima immagina con brama, attira a sé, diventa presente – poi brucia chiaramente e produce in sé una bella e chiara luce»30. Quindi abbiamo: – Preparazione; – Luce; – Immagine nella luce; – Desiderio della luce; – Attenzione sul cuore; Basandoci su questi elementi, possiamo proporre la seguente metodica: – calma; – produzione dell’immagine della luce nel seguente modo: osservare una luce e chiudere gli occhi in modo da custodire l’immagine residua della luce; – vedervi un’immagine; – attrarla a sé (desiderarla); – attenzione al cuore e al calore del corpo. Abbiamo osservato con questa metodica che le virtù dell’immagine si mischiano alla luce, generando un nuovo modo di comportarsi, più spontaneo e naturale. 286 L’ENERGIA SEGRETA DELLA MENTE AUTOMAGNETIZZAZIONE 287 Programma pratico per essere creatori della propria realtà Nessuno vive su di un’isola e anche la persona più spirituale deve risolvere delle necessità quotidiane, che è bene risolvere al meglio. Così come cambiamo noi stessi, possiamo anche cambiare costantemente la realtà attorno a noi. Si tratta di un livello evoluto di cambiamento, che deve sempre essere effettuato in concomitanza a un effettivo cambiamento personale quale è delineato nella prima parte del libro31. Solo se ha seguito con scrupolo e coscienza tali indicazioni il suo «voglio» sarà rivolto a cose che effettivamente possono avere un senso per l’evoluzione. Può allora prendere coscienza del suo processo creativo e diventare «fabbro della sua vita». Le fasi della proiezione e creazione di una nuova realtà sono quattro: ispirazione, proiezione, scrutazione, epurazione. Ispirazione e creazione Questa prima fase consiste nel definire cosa si vuole e dare una direzione. In pratica è fare appello alla parte di noi che è nella «globalità» per trovare direzioni e possibilità. Possiamo eseguirla in due maniere che chiameremo «classica» e «accelerata o moderna». • La maniera «classica» Comprende due momenti distinti: un primo la sera terminato il lavoro quotidiano (ancora meglio poco prima di andare a dormire) e un secondo la mattina (meglio a digiuno). Alla sera ci poniamo i dati per i quali si desidera una ispirazione, gli elementi del problema da risolvere: «ecco cosa voglio». Nelpiù assoluto isolamento porteremo il nostro pensiero sugli ostacoli che dobbiamo vincere, sui diversi punti per i quali non vediamo chiaramente come riuscire. In questa maniera creeremo una «accumulazione di pensiero». Pensiamo anche a possibili soluzioni, ma senza sforzo eccessivo. Siamo certi che comunque ne verremo a capo. Bisogna dire a se stessi: ciò che voglio avverrà malgrado tutto. Il tempo necessario per creare l’accumulo di pensiero adatto ad attivare la risposta è da dieci a quindici minuti. Se vi sono più problemi, classificarli prima in ordine di urgenza e applicare la propria attenzione isolatamente su ciascuno di essi. Allora, quando i dati, gli elementi del problema posto dalle circostanze sono ben presenti allo spirito, bisogna (pur mantenendo la propria attenzione su questa pittura mentale) rivolgersi a un altro piano più vasto in noi, come se ci si aprisse all’infinito, e formulare internamente la determinazione di ottenere una risposta. La forma più ef- ficace è una forma aperta, ma anche una forma chiusa può creare stimolo: «devo trovare il modo di venire a capo di ciò». O ancora meglio: «io attiro a me le ispirazioni utili in questo caso», «voglio avere un’idea chiara di ciò che devo fare», «chissà in quante maniere creative potrò risolvere tale situazione» od ogni altra analoga. Le persone eccezionalmente dotate, quelle che pensano nettamente e fortemente, si pongono le domande ben definite e le accompagnano con un desiderio così intenso di risposta che il risultato sopraggiunge con straordinaria rapidità. La seconda fase, cioè quella in cui ci poniamo in uno stato riflessivo per raccogliere le ispirazioni determinate nel giorno o nei giorni precedenti, si fa allora al risveglio, quando l’anima, essendo più passiva, risponde meglio alle vibrazioni che le giungono. Tutto lo sforzo necessario consiste nel mantenere il proprio pensiero orientato verso le domande in attesa di risposta. Spesso la risposta non avviene in una volta sola, tanto più quando le condizioni necessarie perché sopraggiunga sono alquanto complesse. • La maniera accelerata o «moderna» È quella da noi più praticata ed è uguale nei due momenti alla precedente, con la differenza che l’orario diventa irrilevante: potrà essere eseguita in qualsiasi ora del giorno o della notte, ed è quindi quella che normalmente facciamo eseguire nei nostri seminari. Utilizzeremo come aiuto una luce. Dapprima penseremo a quello che desideriamo (come nella maniera precedente fino a creare un «accumulo di pensiero»), poi fisseremo la luce per una trentina di secondi, infine chiuderemo gli occhi senza pensare a nulla, stando nel presente e semplicemente guardando la traccia luminosa sul fondo dei nostri occhi chiusi. Quando questa sarà scomparsa, apriremo gli occhi e individueremo una risposta, presupponendo che vi sia. Qualsiasi cosa vi venga in mente, scrivetela o notatela.