Il primo passo è una «separazione»: dobbiamo incominciare a distaccarsi dal tempo fisico programmato e incominciare a percepire il «tempo connesso» fisiologico, cioè il nostro essere di base. Il tempo fisico è infatti una finzione che 82 L’ENERGIA SEGRETA DELLA MENTE LA REINTEGRAZIONE 83 non è «umana». Il vero tempo cui è soggetta la vita dell’uomo dipende infatti dai ritmi suoi interiori (cuore, digestione, battiti cardiaci). E il tempo soggettivo varia con questi, ad esempio l’aumento di temperatura, aumentando il metabolismo, produce anche una percezione di tempo più lungo. Il nostro funzionamento ritmico viene inoltre perturbato dalle abitudini di vita che si scontrano coi ritmi naturali, pensieri ed emozioni negative, in altre parole dai nostri «programmi» mentali che ci portano in un tempo che non è il nostro e che ci disequilibra. Il secondo passo è a questo punto creare l’armonia coordinando questi centri: nel corpo esistono vari ritmi del tempo coordinati a livello inconscio e centri che si occupano di tale regolazione. Il tempo parte già a livello di DNA. Tutte le cellule sono soggette al tempo. È come se esistesse una coscienza generale del tempo. Vi sono però aree più specificatamente atte ad armonizzare tali percezioni, nella fattispecie i centri talamici e dell’ipotalamo-ipofisi. La regione dell’ipotalamo è considerata anche come il centro del sistema neurovegetativo. Vi sono poi ulteriori elementi che contribuiscono al funzionamento dell’uomo. Tutti questi meccanismi che si svolgono a nostra insaputa concorrono all’armonia del nostro corpo e del nostro benessere. Se non vi è armonia, da lì inizia il disequilibrio. Per la reintegrazione dei nostri elementi vitali è necessario un lavoro anche fisico ed energetico. Di queste energie i polmoni sono elemento motrice, gli organi genitali il volante e il sangue l’agente della volontà. Questa è la vera base dell’elisir di giovinezza. E il passo finale è, mantenendo l’armonia, riconnetterci al tempo e alla vita quotidiana, ma con maggiore calma e coscienza dei nostri ritmi, riportandoci al centro dell’universo. Più il nostro animo vive in armonia, più il corpo può allora durare secondo il suo tempo naturale: l’immagine dell’uomo in forma di Y13 nella totalità in piedi sul lapis niger 14 può anche essere interpretata come «simbolo fisico» che porta l’attenzione sull’«elevazione» e la riunificazione dell’uomo. Le «stelle» entrano a far parte del tutto (il cerchio). 1 Lo schema che segue è molto antico. Storicamente è riportato da Robert Ambelain in Alchimie spirituelle, Bussiere, Paris 2000, che dice di averlo confrontato con un discepolo di Fulcanelli e di averlo ricevuto direttamente dagli originali «Frères de la Rose Croix d’Orient» che si rifanno a una filiazione molto antica. Poiché tale organizzazione esiste ancora ne abbiamo chiesto conferma all’attuale reggente che ce lo ha confermato. Al di là di ogni origine è indubbio che lo schema è estremamente valido ed è probabile che ci porti il senso originario della tetractis pitagorica. 2 Questa pratica occidentale di coscienza ha corrispondenza con l’ayurveda indiano: l’elemento terra corrisponde a quello che è solido nel corpo, l’acqua corrisponde ai fluidi corporei, il fuoco al calore del corpo e l’etere agli orifizi corporei (Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003, p. 227). 3 La chiave per tale stato è specificato all’interno del libro Mesmerismus. 4 Su http://museohermetico.splinder.com/tag/filosofia+alchemica. 5 A questo proposito un gruppo che opera su questa via combinandolo con la via occidentale è attivo presso Emile Massone a Nizza. 6 Diffusa ultimamente molto da Mantal Chia. Di notevole interesse a questo proposito il libro di Monica Esposito, L’alchimia del soffio. La pratica della visione interiore nell'alchimia taoista, Astrolabio Ubaldini, Roma 1997. 7 Il dan tian letteralmente significa campo (tian) di cinabro (dan) ed è, nella fisiologia della medicina tradizionale cinese, il luogo nel corpo dove il chi viene conservato, accumulato e dal quale poi si irradia nei diversi meridiani del corpo. Si collega all'alchimia interiore del taoismo e alle tecniche meditative interne di origine cinese. 8 Leslie Cameron Bandler, Richard Bandler, Judith DeLozier, Robert B. Dilts, John Grinder, Programmazione Neurolinguistica, Astrolabio Ubaldini, Roma 1982. 9 Richard Bandler, John Grinder, La metamorfosi terapeutica. Princìpi di programmazione neurolinguistica, Astrolabio Ubaldini, Roma 1980. 10 René Adolphe Schwaller De Lubicz, La Teocrazia faraonica e la Scienza sacra dei faraoni, Edizioni Mediterranee, Roma 1994. 11 Come sostiene Eugéne Gley (1857 † 1930), grande fisiologo francese e pioniere della moderna endocrinologia (citato dal De Lubicz), in un esperimento condotto di decerebrazione di un cane eliminando gli emisferi cerebrali: «quello che si elimina (eliminando gli emisferi) sono gli organi della memoria, dell’associazione di percezioni e idee, di riflessione e sensazione e rappresentazione. In pratica gli organi delle intelligenze umane. In pratica la rimozione di questa parte della mente lascia vivi, ma senza giudizio personale. La persona opera solo come intermediario dell’impulso astratto fuori dalla Natura e la sua esecuzione senza scelta. La reintegrazione mira a mantenere tale connessione superiore e allo stesso tempo le funzioni personali 84 L’ENERGIA SEGRETA DELLA MENTE LA REINTEGRAZIONE 85 per operare efficacemente nel mondo. La persona diventa allora re nei due mondi». Cfr. il rebis. 12 Varie parti di queste due pagine sono adattamenti da Dr. Hanish, Diagnostic Personnel, Éditions Mazdéennes, Paris 1934. 13 La Y è anche un antico sigillo pitagorico. Scrive Renato Palmieri (La chiave astronomica della fondazione di Neapolis, su «Corriere Partenopeo», XII, 3, 31 Marzo 1990): «Nel Secretum di Petrarca si legge, secondo la grafia latina del tempo: "Litere velut pithagoree, quam audivi et legi, non inanem esse doctrinam (reperio)”. Traducibile come: “trovo che la dottrina della lettera cosiddetta pitagorica, che ho udito esporre e ho letto, non è vana”. La lettera-simbolo dei pitagorici è la Y e viene interpretata dal Petrarca (come da Lattanzio mille anni prima) quale simbolo del bivio tra virtù e piacere». 14 L’immagine è tratta da Agrippa von Nettesheim (1436 † 1335), celebre alchimista tedesco, autore del trattato De occulta philosophia (La Filosofia occulta o la Magia, I Dioscuri, Genova 1988). Il lapis niger è un sito archeologico nell’area del Foro Romano: sul cippo è incisa una scritta in latino arcaico, la più antica mai rinvenuta, dal significato oscuro. La quintessenza Svegliarci e lavorare sulle nostre percezioni: le «microtrance» quotidiane Cosa sono le microtrance quotidiane? Noi esseri umani non agiamo e non vediamo direttamente il mondo. Esiste un’irriducibile differenza tra il mondo e l’esperienza che ne possediamo. In altre parole, non ne siamo effettivamente coscienti. Quel che accade è che ciascuno di noi crea, a seguito dell’impatto con la società, una rappresentazione del mondo in cui vive e questa diviene la sua realtà, che però è totalmente immaginaria. Nel far questo si «dimentica di sé», cioè del fatto che è lui stesso l’osservatore e il creatore della sua percezione. Gli indiani parlano a tal proposito del concetto di māya o illusione: con questo intendono che quanto percepiamo è solo quello che passa attraverso i nostri sensi e non è la realtà finale, che è impercettibile e si può chiamare akasha. Arrivare alla realtà significa acquisire consapevolezza di questo, essere liberi e al contempo risvegliarsi. L’essere risvegliati ci pone al di là delle emozioni, anche se non nega l’esistenza del concetto di amore, di cui offre una definizione più vasta. In realtà, l’uomo veramente «sveglio» è il solo capace di amare veramente in quanto è cosciente, totalmente, dei legami esistenti tra gli esseri. L’insieme di questa arte può essere paragonata a un risvegliare l’uomo e aiutarlo a percepire il presente. L’umano medio normalmente percepisce la realtà che lo circonda come in una trance. In poche parole, distorciamo e modifichiamo la nostra percezione della realtà in base a meccanismi inconsci legati alla necessità umana di «catalogare per programmare il futuro», dimenticandoci che possiamo anche vivere nell’ora. Sono queste trance che ingoiano il nostro tempo. Facciamo alcuni esempi di alterazione e distorsione della realtà: quando diciamo che qualcuno «è arrabbiato», stiamo distorcendo la realtà, in quanto cataloghiamo una serie di reazioni biochimiche molto complesse, variabili da soggetto a soggetto. La distorsione si verifica anche quando adottiamo le stesse reazioni automatiche con altre persone: se loro ci parlano in un certo modo, la nostra risposta è automatica. In pratica, vediamo il mondo come attraverso una cortina fumogena. Queste microtrance sono alla base del processo che porta alla formazione di quello che definiamo il nostro Ego. Ogni microtrance, ogni nostra reazione automatica è qualcosa che ci sottrae alla percezione del tempo reale, cioè dell’ora, e ci trasporta mentalmente in un mondo virtuale più simile al sonno. La mente «ordina» la realtà e ne vede solo una parte, ignorandone la globalità. Questo processo di «fissazione» può essere diviso in due fasi: – definizione: quando interpretiamo (concettualizziamo) in una data maniera un elemento che ci circonda; – contrazione: il processo di mantenimento di tale interpretazione. La dinamica di trasformazione può quindi essere ridotta a pochi princìpi di base: uscire dalle trance che ci circondano e percepire la realtà reintegrando le nostre facoltà e capacità. I simboli, rappresentando realtà non duali, sono utili strumenti lungo questo percorso. Solo allora possiamo accedere al potere del momento presente. La prima «microtrance»: la «contrazione» delle nostre percezioni La prima trance che esaminiamo nasce dalla tendenza del nostro cervello a «contrarsi» attorno alle nostre idee o concetti per «avere dei punti fermi». Il termine «contrarsi» è analogo al principio del freddo, che spinge a «contrarsi» e a «proteggersi» per difendersi. Questo processo infatti scaturisce abitualmente dalle paure. Come il freddo, esse ci portano ad aggrapparci alle emozioni che viviamo (principio dell’umido), oppure a certe definizioni della realtà (principio del secco). È evidente che, quanto più una sostanza è contratta, pesante e compatta, più il movimento vitale che in essa si produce è impacciato, diminuito, rallentato. Si tratta di un imprigionamento dell’energia vitale. La contrazione produce una pressione, una costrizione; genera quindi anche il dolore e la sofferenza. 88 L’ENERGIA SEGRETA DELLA MENTE LA QUINTESSENZA 89 • Aspetti fisiologici della prima «microtrance» Il corrispettivo fisico di questa attività mentale sono le contrazioni muscolari che corrispondono spesso a un principio di sopravvivenza, a omissioni, a bisogni che si sono «fissati» nel corpo. Il mal di schiena, ad esempio, frequentemente è dovuto al fatto che abbiamo dei muscoli in perenne contrazione. Una parte del nostro corpo è come «congelata», estranea rispetto alla totalità. Una dimostrazione che eseguo spesso è la seguente: in ipnoterapia con la regressione, o con le tecniche di linea del tempo, possiamo «riportare» una persona a vivere la situazione del passato prima dell’inizio di una particolare tensione muscolare (come quando era adolescente). A questo punto scopriamo che la tensione è scomparsa! E riportando la persona al presente possiamo allora far scomparire dolori che magari duravano da anni! Anche nella visione troviamo qualcosa di analogo alla «contrazione». Succede quando focalizziamo lo sguardo fino a vedere solo una piccola parte della realtà e nello stesso tempo perdiamo la capacità di percepire la totalità del campo visivo. Gli episodi della vita si accumulano in noi e causano spesso la «contrazione» della nostra capacità di percepire il mondo. La seconda «microtrance». L’umido. La «confusione» tra reazioni emozionali Il secondo aspetto di trance dell’uomo può essere chiamato «confusione tra realtà emozionale interiore e realtà esteriore». In poche parole, a seguito degli avvenimenti della vita, colleghiamo particolari stati fisiologici ed emozionali a ogni situazione. Una parola ci ingenera uno stato emozionale, una situazione ci crea panico ecc… Ma chi è che reagisce in noi? Viviamo qualcosa e proviamo un’emozione automaticamente. È un fenomeno in parte collegato al concetto dell’«ancora» da noi già descritto. Il principio dell’umido è il principio dell’emozione e delle reazioni a essa collegate.