È l’uomo con le sue sovrastrutture mentali che se ne è allontanato. Infatti, invece di dominare le attività sensorie permette a queste di turbarlo e portarlo fuori dall’equibrio. Più ci mostreremo capaci di rimanere nello stato di base più riusciremo ad abbandonare i vecchi modi di agire. Nella tradizione tibetana, ad esempio, si insegna a prendere le decisioni partendo dalla quintessenza, cioè dalla propria natura. A decidere non deve essere il nostro Io programmante, periferico e basato sulle abitudini, ma la nostra parte centrale in contatto con la nostra vera natura. In tale maniera il nostro agire può corrispondere al nostro essere. 94 L’ENERGIA SEGRETA DELLA MENTE LA QUINTESSENZA 95 Anche per Mesmer, l’accesso al sensorium commune è uno stato di armonia6 , ottenuto attraverso tecniche chiamate di «magnetismo animale», in quanto permettono di riscoprire la dimensione primitiva, animale della persona. Un’espressione utilizzata per il raggiungimento di tale situazione di armonia con la Natura era: «la persona è ridivenuta animale», alludendo con queste parole all’eliminazione di tutta una serie di sovrastrutture mentali. Il simbolo del Leone Verde Il simbolo di tale stato di Natura è quindi anche il Leone Verde, vale a dire il recupero di forze primitive e animali nell’uomo (il leone 7 ) legate a un essere naturale (il verde). Il leone verde che ingoia il sole rappresenta la vecchia sovrastruttura mentale (il sole, la ragione fissa) che viene sciolta dalla nuova, e da questo può originarsi un nuovo modo di essere più reale ed effettivo8 . E il leone verde è anche il vetriolo verde (Vitriol), perché è la forza vitale che deriva dall’accesso all’interno di sé. Nel Vitriol vi è l’accesso alla vitalità animale9 . Tempo ed essenza Arrivati a un livello di essenza verifichiamo anche fenomeni significativi a livello di tempo: questo comincia a modificarsi. Il tempo è infatti una misura di movimento, di cambiamento10. Il tempo implica una trasformazione. Per gli antichi era però sotto il dominio di Saturno (o Chronos) che rappresenta la fissità. Infatti per chi non accede al «tempo psichico» questo possiede la «rigidezza della pietra». E per misurare il tempo fisico bisogna avere un referente teorico che sia statico. Ma a un livello (anche iniziale) di percezione della quintessenza, di accesso al sensorium commune, la percezione cambia perché non vi è più un referente statico. La realtà appare meno «fissa» e rigida e l’idea abituale di tempo comincia a sfumare. Certo, la capacità di pro- grammare serve nella vita quotidiana in quanto, se ad esempio si deve effettuare un viaggio, bisogna calcolare il tempo. Ma questo è uno scopo specifico e strumentale che si basa sulla concettualizzazione di alcuni elementi (come la meta fisica da raggiungere). Ogni concettualizzazione è creata dalla mente e può cambiare. Quello che è importante capire a questo punto è che il tempo nasce come risultato di un processo di tipo mentale e proprio per questo può «cambiare», allungarsi o restringersi, come verifichiamo sperimentalmente nella vita. In un attimo potrebbero trascorrere ore, giorni, oppure anche il tempo potrebbe fermarsi. Percepire e intuire l’essenza Raggiungere la quintessenza nella vita quotidiana è un percorso lungo che richiede di mettere in atto tutto quanto esposto finora. Ma percepire l’essenza è possibile anche prima 11. Quando siamo ad esempio in stato di rilassamento, mediante le metodiche ipnotiche possiamo talvolta «intuire» quella che è l’essenza. Ci troviamo in uno spazio «libero», «allargato», nel quale anticipiamo i nostri sensi. Una maniera può consistere nel «rilassamento progressivo»: • Esercizio 22: rilassamento generale Sdraiati, rilassiamo tutto il nostro corpo partendo dai piedi e risalendo via via fino alla testa. L’esercizio deve durare circa dieci minuti ed essere condotto con la massima presenza alle nostre sensazioni corporee. 12 Le persone che praticano questo esercizio regolarmente ci riferiscono sempre di sentirsi meglio. Ciò è confermato anche da varie ricerche 13. Un’altra maniera consiste infine nella concentrazione sull’ombelico, praticata tra l’altro dai monaci del monte Athos. Infatti il punto centrale di questa prima fase dello sviluppo dell’uomo è l’attenzione nella zona dell’ombelico che, simbolicamente, è il «centro della terra» (la terra per gli antichi è simbolo del96 L’ENERGIA SEGRETA DELLA MENTE LA QUINTESSENZA 97 l’uomo) 14. Questa pratica può svolgersi in maniera guidata, per le persone che si stanno ancora avvicinando a comprendere queste metodologie (come per l’esercizio del «massaggio magnetico»), oppure autonoma: in ogni caso suscita sempre sensazioni positive. • Esercizio 23: massaggio magnetico Maniera guidata: attraverso lievi toccamenti condurre l’energia nella zona centrale, come illustrato qui sotto. 15 La pratica può anche essere effettuata in maniera autonoma. • Esercizio 24: concentrarsi al centro Da calmi, concentrarsi sulla zona addominale (lo hara), il centro di se stessi. Eseguire delle ampie respirazioni. Notiamo la somiglianza tra questa fase e le tecniche di alchimia interiore cinese (da eseguire da fermi) mirate alla percezione interna: «ci si concentra sull’ombelico fino a raggiungere un perfetto stato di calma e un attento controllo della respirazione. Immersi in queste tenebre silenziose, i nostri organi raggiungono una sensibilità tale da cogliere ogni movimento impercettibile all’interno del corpo. Improvvisamente qualcosa si muove: l’essenza, dopo essere stata a lungo concentrata, riempie ora l’addome» 16. La parola Vitriol menzionata prima può in tal caso essere compresa anche in questo senso: visito l’interno di me (e la zona dell’ombelico ne rappresenta un equivalente fisiologico) e incomincio a trovare la pietra nascosta (l’essenza). Con tali esercizi, inoltre, ci stacchiamo dal tempo programmato ed entriamo nel tempo connesso, e comprendiamo meglio il significato delle due lettere finali di VITRIOLUM: Unicam Medicinam, cioè «la sola medicina». Tempo ciclico e potere della ritualità Se siete regolari negli esercizi che presentiamo in questo libro raggiungerete alti risultati. Eseguiteli magari a ore fisse e con attenzione. Questo vi aiuterà sia a sviluppare la volontà sia ad accedere a una dimensione di «non urgenza», e creerete uno «spazio» nella vostra mente. Una formula per portare l’uomo verso la coscienza del tempo assoluto è: • presenza a sé + simboli + ritualità ciclica Le religioni utilizzano la ritualità, ma non solo: questa caratterizza anche i momenti «sacri» di una nazione. È un modo di costituire un «tempo ciclico» dove le cose si ripetono, e «la fine si collega con l’inizio». Per la nostra materia allora, fuori dal divenire, è più facile la trascendenza e lo sviluppo della «quintessenza» 17. Il rito è un qualcosa che per definizione si ripete sempre uguale. Il tempo può rimanere come sospeso, poiché non vi è «divenire». A questo punto l’uomo diventa centrale. Riportiamo l’Io in quel posto fuori dal tempo cui appartiene da sempre e passiamo da Io individuato dalle cose  a Io individuante . Questa era tra l’altro anche una caratteristica delle società tradizionali e spiega come esista una relazione sottile tra ciclicità e centralità umana. Un tempo gli uomini vivevano in simbiosi completa con i ritmi della Natura. Anche questi ritmi sono ciclici. A questo punto si può accedere a una diversa connessione alle cose che si distacca dal nostro abituale «vivere il tempo». Cioè impariamo a non farci assorbire da esso. Ma analizziamo ora i «modi» di assorbimento nel tempo dell’uomo. 1 Se allora vediamo il concetto del «mercurio» come equivalente dei nostri dinamismi infrapsichici, comprendiamo la frase di Dom Antoine-Joseph Pernety (Dictionnaire Mytho-Herméti98 L’ENERGIA SEGRETA DELLA MENTE LA QUINTESSENZA 99 que, 1758. Trad. it. Dizionario Mito-ermetico, 2 voll., Phoenix, Genova 1983, voce Humide): «Dit simplement, signifie le mercure, dissolvant universel». 2 Le nostre trance percettive. 3 Gli antichi avevano rappresentato ciò col simbolo della coda di pavone dove tutti i colori sono equilibrati. L’origine del simbolo è probabilmente orientale. Nell’alchimia indiana troviamo infatti questa concezione: quando viene nel mondo, il mercurio (cioè il modo di percepire la realtà) si suddivide in cinque pozzi profondi (in chiara relazione con gli elementi, quindi), ciascuno dei quali si trova in una delle cinque direzioni, indicate dal relativo colore. Il mercurio del pozzo settentrionale è rosso, quello del pozzo orientale è bianco, quello meridionale è blu, quello occidentale giallo e quello del pozzo centrale è variegato, definito appunto in Oriente come una coda di pavone. Quello nel pozzo centrale è chiamato il misraka (mescolato, ciò che si mischia con tutti gli altri rasa). In altri testi il pozzo centrale è l’origine di tutti gli altri (Robert Gordon White, Il corpo alchemico. Le tradizioni dei Siddha nell'India medievale, Edizioni Mediterranee, Roma 2003, p. 229). Il simbolismo del pavone esiste anche in Occidente. 4 Cfr. Franz Anton Mesmer, Dissertation physico-médicale sur l'influence des planètes, in Le Magnétisme animale, Éditions Payot et Rivages, Paris 1971. 5 Anche l’antico disegno sottostante (quintessenza, amalgama filosofico primario) rappresenta chiaramente lo stesso concetto, riferendolo però al numero cinque (l’uomo più i quattro elementi, oppure anche i cinque sensi, nel qual caso l’amalgama filosofico primario verrebbe a coincidere con il sensorium commune di Mesmer). 6 E infatti Mesmer chiamò la sua società «Societé de l’Harmonie». 7 La forza è anche fisica. In questo stato, non più bloccati dalle concrezioni mentali, si può facilmente aumentare la forza fisica. 8 Che da alcuni venne anche considerato la «materia prima» da cui procedere, in quanto ormai pulita e pronta. 9 Oswald Wirth, Il Simbolismo Ermetico, Edizioni Mediterranee, Roma 1991. Il riferimento a Mesmer è anche del Wirth. 10 Aristotele lo considera «misura del movimento» (Fisica, IV, 12) che, per Eraclito, suppone una trasformazione (cfr. I Presocratici, testimonianze e frammenti, a cura di G. Giannantoni, Laterza, Bari, 1990, p. 215; G. Colli, La sapienza greca, III, Adelphi, Milano 1993, pp. 89, 101, 105, 119). 11 Con finalità terapeutiche, anche se non bisogna arrestarsi a questa fase. 12 Il processo di «gustare l’essenza» può anche essere condotto sperimentalmente con le metodiche magnetiche classiche (passi magnetici). Questo metodo è molto più efficace delle metodiche verbali in quanto non stimola l’Ego logico. Con la metodica magnetica, l’approccio al primo stato di dissoluzione dell’Ego avviene attraverso la trance magnetica. Grazie alla trasmissione di vitalità dell’operatore, la mente logica (il «Saturno») si eclissa permettendo alla coscienza secondaria, il «cuore divino» dell’inconscio, di esprimersi senza limitazioni. La mente cerebrale volontaria viene dissolta nei gangli e nel sensorium commune. Il senso corporeo del corpo tende a rarefarsi come uno spirito acqueo. Cfr. Israel Regardie, The Philosopher’s Stone, Llewellyn Publications, Woodbury (MN) 1970. 13 Herbert Benson, The Relaxation Response, HarperTorch, New York 1976. 14 Nella «seconda fase» quello che svilupperemo sarà poi il centro del cuore. 15 È comunque necessario un training specifico per condurre al meglio la pratica e la conoscenza del massaggio magnetico. 16 Monica Esposito, L’alchimia del soffio. La pratica della visione interiore nell'alchimia taoista, Astrolabio Ubaldini, Roma 1997, p. 54. Lo scrittore thailandese Mantak Chia, uno dei maggiori diffusori (assieme alla moglie Maneewan) del taoismo in Occidente, propone un esercizio simile che chiama «fusione dei cinque elementi».