Gli antichi chiamavano questa la «prova del metallo». All’inizio creerete l’impulso rappresentandovi i vantaggi a cui tende 69, ma man mano questa immaginazione sarà sempre meno necessaria, e ogni nuovo tentativo renderà più energico e più facile il seguente. È la subordinazione delle diverse attività psicologiche alla coscienza, che costituisce la qualità maggiore per il successo, perché rende idonei ad agire malgrado ostacoli e difficoltà, conformemente a una decisione o a un principio fissati in anticipo. Essa è anche la qualità base per il massimo d’armonia interna. Svilupparla porta a un forte magnetismo personale. L’influenza psichica individuale si accresce infatti anche col ridurre la molteplicità degli stati d’animo e imparando a pensare con energia. Possiamo allora diventare effettivamente creatori della nostra realtà, ottenere quel che vogliamo e influenzare le persone attorno a noi. Un secondo elemento molto importante nella respirazione è il ritmo. Abbiamo parlato dei pensieri che affollano la mente; il respiro ne è in parte un derivato in quanto le ansie e le angosce modificano il nostro respiro e ne alterano l’equilibrio. Bisogna allora sviluppare la volontà imparando a stabilire in sé un ritmo respiratorio volontariamente determinato, durante sedute specifiche dedicate a ciò. Ho praticato a lungo la respirazione ritmica, ma devo dire che bastano pochi esercizi per ottenere i migliori risultati. L’importante è la coscienza di quel che facciamo. Con la respirazione profonda cosciente e controllata noi impariamo a divenire elemento equilibrato partecipante e in connessione con la realtà, invece di lasciarci influenzare dagli avvenimenti esterni. La nostra volontà diventa allora «volontà della Natura». La respirazione migliora e trasforma l’organismo, ed è il mezzo migliore per far crescere il fuoco interiore ed effettuare le varie «sublimazioni» dell’energia70. 152 L’ENERGIA SEGRETA DELLA MENTE I TRE PRINCIPI VITALI 153 • Esercizio 40: esercizio semplice di respirazione Riempite totalmente i polmoni, trattenete il più possibile e poi espirate totalmente (eseguire una sola volta, poi fare una piccola pausa) 71. Abbiamo visto con i nostri allievi come questo esercizio aiuti molto nell’aumentare la confidenza in se stessi. Continuando nel tempo si arriva inoltre a una specie di «rilascio» dove ansie e tensioni accumulate negli anni si rilasciano e spariscono per sempre. • Esercizio 41: rivitalizzazione respiratoria Posizione: Corpo e testa eretti. Spalle ben indietro. Mento proteso. Esecuzione: Questo esercizio è una maniera alternativa di eseguire il precedente. Sollevare bene il petto facendo un’ispirazione forzata. Poi espirare vuotando totalmente. Questo esercizio è un ottimo vitalizzatore e rinvigoritore del sistema nervoso simpatico. È possibile combinare tale movimento anche con la stimolazione della colonna vertebrale. In tal caso, con un movimento dall’avanti all’indietro, far rientrare il mento (senza però abbassarlo) mentre si manda indietro la nuca. • Esercizio 42: respirazione di potenza e circonduzione Variante: Arrivati all’estremo limite del movimento, girare il capo a destra o a sinistra il più possibile o abbassare il mento. Anche questo esercizio tende a raddrizzare la colonna vertebrale e ad ampliare l’efficienza e l’energia respiratoria. Altro esercizio utile per espandere la cassa toracica e assecondare lo sviluppo del principio respiratorio è il seguente: • Esercizio 43: apertura Posizione: alzare sul capo le braccia moderatamente scostate. Le dita allargate e nella massima estensione. la testa deve rimanere rovesciata all’indietro e guardare le mani. Esecuzione: Tendersi energicamente senza abbandonare il suolo coi talloni inspirando. Si deve sentire la tensione ben localizzata nella spina dorsale. Anche questo esercizio tende a raddrizzare la colonna vertebrale e ha un ottimo effetto energetico. Respirazione ritmica Esaminiamo ora gli esercizi ritmici cui è utile dedicare sessioni specifiche. Un ritmo di otto secondi per inspirazione ed espirazione, e di quattro secondi per un trattenimento intermedio, che è bene raggiungere progressivamente. Un modo alternativo72 è sette secondi di inspirazione e tre di trattenimento73. • Esercizio 44: esercizio ritmico di base In posizione perfettamente diritta e seduta, cominciare con una lunga espirazione. Se possibile, manteniamo di fronte a noi una luce accesa, o una candela. Incominciare a inspirare profondamente e regolarmente, progressivamente, contando mentalmente sette secondi, o ancor meglio, scandendo sette pulsazioni del cuore. Mantenere lo sguardo sul punto di concentrazione. L’espressione del viso deve essere calma e soddisfatta. Seguire mentalmente le correnti d’aria all’interno del corpo. Dopo aver inspirato, trattenere per tre o quattro secondi. Dopodichè espirare per sette secondi. Rimanere a questo punto a polmoni vuoti per quattro secondi, prima di riprendere una inalazione di sette secondi. È possibile anche ridurre la durata di queste inspirazioni ed espirazioni, ad esempio 4 secondi di inspirazione e 2 secondi di tenuta. L’esercizio può essere eseguito tre volte al giorno per tre minuti: un totale di nove minuti dedicati al benessere e alla crescita individuale. Infatti progressivamente questo esercizio migliora la percezione di sé e dell’ambiente e l’autodeterminazione nella vita. Sul piano fisico questo esercizio tende anche a incrementare la vitalità generale ed è alla base degli «esercizi di ringiovanimento». Notate le sensazioni alla fine dell’esercizio. • Esercizio 45: esercizio respiratorio per il perfezionamento dell’uomo Quando inspirate, pensate a delle doti che pensate di voler acquisire. Mentre trattenete il fiato, sentite queste doti dentro di voi. Espirando pensate che la vostra energia va nel tutto cui siete connessi. Noterete, man mano che lo farete, un’accentuazione di queste doti e della loro applicazione pratica nella vita quotidiana. Questi esercizi, oltre all’aspetto interiore, tendono a riequilibrare l’uomo e ad aiutare un funzionamento più sincrono degli elementi muscolari, nervosi e ghiandolari che lo compongono. 154 L’ENERGIA SEGRETA DELLA MENTE I TRE PRINCIPI VITALI 155 Prendere coscienza delle memorie Le azioni automatiche della nostra vita sono memorie. Un comportamento acquisito è una memoria. Se non siamo coscienti, queste interferiscono col presente e tendono a portarci ad avere sempre reazioni uguali, a mantenerci nella meccanicità74, in altre parole negli «stati di trance» (cioè di riduzione della nostra coscienza e libertà). È dalla memoria che nascono le «compulsioni a ripetere» della vita: la vita di tutte le persone sembra girare attorno agli stessi modelli, e spesso le situazioni si ripetono. Nelle relazioni, ad esempio, spesso molti ripetono gli stessi errori. Questo perché la mente cerca di ripetere quello che già conosce. Si è «vittime» della memoria. L’uomo che «dorme», che non ha consapevolezza, non ricorda consapevolmente e non si ricorda neppure di sé. Ma se invece di farci condurre dalla memoria siamo noi a condurla, la situazione cambia. L’ars memoriae era tenuta in alta stima dagli antichi. Lo sviluppo del principio attivo è legato al controllo della memoria. Secondo il pensiero di Giordano Bruno75, al fine di ricordare è necessario prima creare uno stato di pace interiore e poi utilizzare la consapevolezza per fissare le immagini. Aumentare la consapevolezza significa creare un collegamento voluto fra traccia mnesica e azione e non farsi dominare dalle «nebbie»76. • Esercizio 46: memoria e consapevolezza Nella tradizione orientale, un esercizio della via del Tao suggerisce di prendere coscienza della propria vita attraverso un lavoro di ricapitolazione serale consistente nel rivedere gli eventi della propria giornata all’incontrario. Un esercizio simile è anche diffuso in Occidente. Questo semplice esercizio ci permette di acquisire gradatamante una memoria perfetta, e ci abitua a uscire dai vincoli di causa-effetto che condizionano la nostra esistenza, acquistando una maggiore consapevolezza. • Esercizio 47: metodi vari di operare sulle memorie Le memorie si attaccano al presente perché rappresentano spesso «situazioni non risolte» e vissute con «bassa consapevolezza». Un primo metodo può essere allora tornare al passato e «risolvere» la situazione che si attacca al presente. Un altro metodo ancora più efficace è tornare al passato e rendersi conto che noi non siamo quell’avvenimento, né quella situazione. Allora possiamo essere liberi. Data la quantità di metodi esistenti al riguardo, ci ripromettiamo di trattare l’argomento in un prossimo libro. Chiavi tradizionali e corrispondenze ermetiche per sviluppare meglio il simbolo D – Corrispondenza pratica: rettitudine nell’azione; – Elemento sensoriale che lo sviluppa: capacità di rivivificazione mentale (memoria); – Compulsione da risolvere: orgoglio; – Colore del prisma che lo attiva meglio: rosso; – Arte che può svilupparlo: arte dell’espressione (retorica); – Forma magnetica: l’utilizzo dell’occhio (fascinazione). Secondo Goethe, «la presenza dell’uomo, il suo viso, la sua fisiognomia, sono il miglior testimone di quanto si può dire sul suo conto». Come abbiamo detto infatti una particolare struttura può col tempo «fissarsi» in un inviduo. La mente si fissa sul corpo. Nasce allora una morfofisiognomia specifica. Caratteristiche del tipo a predominanza del gruppo respiratorio Lo sviluppo predominante del sistema respiratorio, quindi dominato dal principio attivo, porta a un tipo che sviluppa strategie e piani, dominato dal principio «voglio». Così come la coscienza domina l’organismo, il tipo respiratorio ha spesso la tendenza a dominare in ambito sociale, e a volte rischia di portare all’estremo tale inclinazione. Ha facilità di studio e di deduzione. I tipi con tale predominanza devono esercitare un controllo accurato sulla respirazione. È bene che mantengano una posizione eretta per rinforzare i muscoli respiratori. Abitualmente hanno una respirazione ampia e potente, ma in caso contrario ne risentono. Deve poter respirare con facilità. Il nutrimento deve essere semplice, i bagni caldi sono particolarmente indicati per il benessere fisico e mentale. Una caratteristica di questi tipi è normalmente una cassa respiratoria ampia e sviluppata anche nella parte alta: più sviluppano una sola componente a detrimento delle altre, più tendono a respirare solo con la parte alta della cassa toracica. • Il tipo respiratorio-muscolare Ha base respiratoria e inclinazione fisica. È collegato anche alle ghiandole adrenali. Ha gusto della pratica. È dinamico e attivo. I disturbi nascono dai polmoni (cattiva respirazione), coinvolgono il cuore, poi il fegato e infine lo stomaco. Può 156 L’ENERGIA SEGRETA DELLA MENTE I TRE PRINCIPI VITALI 157 corrispondere al «conquistatore» oppure al «realizzatore». Tende a corrispondere al «marziale» ♂. Compulsioni da superare: collera, impazienza, crudeltà. • Il tipo respiratorio-ghiandolare Se sviluppa la seconda inclinazione può corrispondere al Gioviale.