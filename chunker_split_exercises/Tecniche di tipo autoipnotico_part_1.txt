Le tecniche di tipo “auto-ipnotico” possono permetterci di integrarci maggiormente. In particolare il praticante di tali discipline potrà imparare a svegliare la propria mente e liberarla per poter accedere a stati di coscienza differenti. L’autoipnosi può inoltre essere un valido sistema per il “ripasso” anticipato di nuovi comportamenti e strategie mentali. Il rilassamento autoipnotico può essere un valido sistema per portare il nostro inconscio a cambiare. Durante tale pratica, aiuteremo il nostro inconscio a “previsualizzare” il comportamento che desideriamo adottare. Infine e questo è l’aspetto più importante, con l’autoipnosi possiamo metterci in uno stato in cui l’inconscio “lavora per noi”, vale a dire ci porta soluzioni ed idee per i nostri problemi e ci permette di andare nella direzione a noi più congeniale. METODO FISICO In una prospettiva comunicazionale, possiamo dire che il sapersi rilassare significa potersi concentrare su sè stessi lasciando andare l’eccessiva tensione rivolta all’esterno. Quando siete rilassati potete porre maggior attenzione sulle vostre immagini mentali, su quello che c’è dentro di voi. Questa attenzione interna, inoltre non deve neppure essere troppo conscia. Deve essere un permettere al nostro inconscio di affiorare. A questo punto, in accordo col nostro sé globale qualsiasi esercizio auto-condotto ne viene potenziato o comunque ci da direzioni per il nostro sviluppo. Con l’autoipnosi è possibile eliminare abitudini inveterate, così come adottare nuovi schemi, riuscire nella vita, migliorare relazioni, superare esami ed altro ancora, ed in maniera molto semplice, ma per riuscire è essenziale comprendere un concetto fondamentale: l’autoipnosi più che una tecnica è una filosofia di rapportarsi al nostro essere globale. Noi proponiamo, ma è infatti il nostro inconscio che realizza secondo dei processi che dobbiamo capire e che ci possono portare molta più felicità di quella che potremmo mai pensare di ottenere, e con molta meno fatica, poiché il nostro inconscio è la sede per eccellenza della creatività. Mai pensare quindi che dobbiamo “spingere” il nostro inconscio. Noi dobbiamo piuttosto far sì di lasciarlo eseguire spontaneamente quello che è per noi il meglio dandogli le nostre informazioni consce. E’ importante imparare a rilassarvi; tutte le tensioni nel corpo e nella mente dovrebbero essere rimosse. Sembra semplice, ma in realtà pochissime persone sanno come rilassarsi veramente. Ovviamente finchè non vi siete condizionati a far diventare ciò un'abitudine, il rilassamento deve, dapprima, essere un qualcosa che parte volontariamente. L'esercizio che segue può essere molto utile. Stendetevi sopra un letto o un divano. Se avete un lampadario in camera è l’ideale. Osservate per venti secondi una delle lampadine (nota: non osservate luci più forti di 75 Watt e mantenete sempre distanza di almeno due metri. Non osservate nessuna luce se avete malattie degenerative agli occhi. Se invece siete miopi o presbiopi potete tranquillamente eseguire quest’esercizio). Chiudete gli occhi (se possibile senza dovervi alzare spegnete anche la luce - altrimenti potrete rilassarvi lo stesso). Dopo un poco apparirà una traccia residua di luce. Decidete a questo punto mentalmente che volete rilassare ogni parte del corpo. Respirate profondamente. Poi sollevate il vostro braccio destro dal letto con un angolo di quarantacinque gradi, tendetelo, trattenetelo per pochi secondi, poi, di colpo - lasciatelo cadere! Nel momento in cui cade pensate tra voi stessi, "braccio destro rilassati!" o altre espressioni del genere (anche il semplice termine “rilassamento” va bene). Poi sollevate, trattenete, fate cadere, e ripetete l'esercizio col vostro braccio sinistro. Potete anche ripetere. Eseguite allora l'esercizio più volte finchè non ottenete il grado di rilassamento nelle braccia che desiderate. Poi, sollevate la vostra gamba destra dal letto con un angolo di quarantacinque gradi, trattenetela per un momento, poi, di colpo, fatela cadere! Mentre rimbalza sul letto, pensate la frase, "gamba destra rilassati!". Poi sollevate e ripetete l'esercizio con la vostra gamba sinistra. Anche qui potete continuare l'esercizio un certo numero di volte finchè non raggiungete il grado di rilassamento che desiderate nelle vostre gambe. A questo punto, rimanete tranquilli per alcuni minuti. Quando siete pronti, sollevatevi dalle anche, finchè la vostra schiena non è sollevata dal letto di quarantacinque gradi. Trattenetelo, poi lasciatevi cadere indietro sul letto, pensando nello stesso momento, "muscoli del corpo rilassatevi tutti!". Ripetete l'esercizio più volte fichè non avete raggiunto il grado di rilassamento che desiderate nella vostra schiena. Poi segue il rilassamento dei muscoli del collo. Girate la vostra testa da lato a lato con un gentile movimento rotatorio. Ogni volta che la girate ripetete la suggestione, "muscoli del collo, rilassatevi!". Poi lasciate che i vostri pensieri si dirigano al rilassare i muscoli della vostra testa e della faccia; pensate al formicolio della cima della testa, ai vostri occhi che si rilassano, ai muscoli delle vostre guance che cadono. Ripetete l'esercizio più volte finchè non raggiungete il grado di rilassamento che desiderate nel vostro collo e nella vostra testa. Troverete questi esercizi di rilassamento piacevole; potete eseguirli anche senza la stimolazione luminosa iniziale anche in altre occasioni tanto quanto desiderate. Infatti, dopo essere stato teso, il muscolo si rilassa maggiormente che a volerlo rilassare da solo. Se però avrete la traccia luminosa, noterete interessanti cambi della sua luminosità.