Anche nell'intimità della vostra relazione, a casa o in altri luoghi, ci sono dei momenti nei quali sentirsi fisicamente risucchiati della forza dell'aura della vostra anima gemella può risultare controproducente. Ci sono molte attività oltre al sesso che una coppia può voler intraprendere e molti temi quotidiani da discutere così come informazioni da scambiarsi; bisogna prendere decisioni a freddo e così via... ...e ci sono, oltre a queste altre ottime ragioni relative al campo dell'erotismo stesso per limitare l'impatto delle SPI. Esaminiamone alcune. Il piacere del sesso orale, ad esempio, può essere intensificato in diverse maniere, alcune delle quali differiscono tra loro per l'atteggiamento mostrato dalle parti in causa. È possibile programmare la persona a "dare sesso orale" in modo che quest'ultima dedichi temporaneamente tutta la sua attenzione all'organo sessuale che "riceve" il sesso orale stesso. Questa focalizzazione dell'attenzione può essere portata all'estremo, rendendo l'organo sessuale addirittura una divinità agli occhi della persona che si adopera attivamente nel sesso orale (ritorneremo sul concetto di divinità in uno dei prossimi capitoli). Anche se la fantasia può essere lecita e la sua realizzazione interessante, può darsi che l'atteggiamento e lo stato di coscienza impliciti in essa non siano gli unici possibili e soprattutto non sempre auspicabili, soprattutto quando il sesso orale non viene visto come "a sé stante", ma come preliminare all'atto sessuale vero e proprio. Oltretutto, anche se fosse preso come a sé stante, non vi sarebbe alcuna ragione per mantenere questa focalizzazione dopo l'orgasmo del (o di entrambi i partner. Prendiamo un altro esempio. Quando si fa all'amore vecchio stile, potrebbe essere interessante far credere al subconscio del maschio che dentro la donna, all'altezza dell'ombelico, ci sia un potentissimo magnete erotico che ha la capacità e la forza di risucchiare violentemente tutto il pene quando il magnete viene attivato, causando la classica "botta". Possiamo inoltre suggerire al maschio in trance e che questo magnete viene attivato inesorabilmente 2 volte al secondo (anche se il subconscio ha un orologio intemo molto accurato questa non è la soluzione migliore perché un ritmo così periodico non è l'ideale, vedremo come possiamo rimediare a questa periodicità più avanti). Non avrebbe senso estendere la validità di tali suggestioni alla vita di tutti i giorni, infatti ha senso solo da poco dopo la penetrazione fino a poco dopo l'eiaculazione maschile. Anche le restrizioni di luogo possono essere utili: il condizionamento può divenire attivo, ad esempio, solo quando entrambi i partner sono nella camera da letto, ad esempio quello del cambiamento della percezione del sudore del partner. Alcune SPI possono altresì divenire attive solo nel caso di eventi fisiologici. Quando si parla di miglioramento della qualità della vita di coppia, poi, non intendiamo solo l'intensificazione delle emozioni e del piacere sessuale. Alcune SPI possono essere usate per risolvere altri incomodi: si può, ad esempio, suggerire una sordità parziale e discreta (ovvero selettiva) che riguardi, ad esempio, solo il russare della persona con la quale si dorme: tutti gli altri rumori, come ad esempio quelli di bebé che strillano di notte, intrusioni in casa, etc etc, sono perfettamente udibili, così come anche il partner che vi chiama, solamente il suo russare non disturberà più la vostra quiete notturna, perché al subconscio è stato impartito un ordine preventivo in tal senso. Oltretutto non vi servirà più un orologio-sveglia per destarvi la mattina, perché il vostro subconscio vi sveglierà automaticamente e molto più efficacemente di quell'infernale aggeggio che avrete sicuramente maledetto molte volte in vita vostra, e questo senza disturbare la persona con la quale dormite se vi dovete svegliare prima di quest'ultima. L'ultimo tipo di restrizione che si può applicare a SPI riguarda la loro durata: è perfettamente possibile "programmare" il vostro partner o voi stessi ad assumere un certo comportamento fino, ad esempio, alle cinque del pomeriggio. Forse vi chiederete, adesso, quale senso possa avere una restrizione del genere nel campo dell'ipnosi erotica, la risposta la avrete più avanti, dopo che avremo parlato del concetto di triggering. c) Triggers e ancore Il trigger è letteralmente il grilletto, quello che si preme quando si vuole sparare o quello che si preme in un vecchio flipper. Lo premi, "spari" e qualcosa accade. Avrete probabilmente capito, visto che cerchiamo l'armonia non-violenta nella coppia, che con i triggers non intendiamo "risolvere radicalmente" alcuna discussione tra marito e moglie, bensì vogliamo "sparare" con l'ipnosi. Infatti potete sparare SPI, sentimenti, stati di trance ed altri stati di coscienza di complessità teoricamente illimitata, pensieri, intere pagine di suggestioni all'istante, cambiamenti di percezione visiva, auditiva e/o cenestetica (spesso allucinazioni), movimenti meccanici, amnesie parziali, limitate e così via. Quando "sparate" stati di coscienza come quello di essere innamorati e quello (classico e più usato) della trance sonnambulistica, si parla dello "sparo" di una "ancora". Il trigger di un'ancora è definito nel campo dell'ipnoterapia come l'immersione in uno stato di coscienza già provato, anche se perfino stati di coscienza di una complessità mai sperimentata fino a quel momento possono essere "sparati". La cosa importante da tenere a mente è che quando un trigger viene azionato, tutte le suggestioni relative al trigger diventano attive immediatamente, se non è stato stabilito un apposito ritardo al momento della formulazione dell'effetto del trigger stesso. Beh, vi chiederete, allora come si spara? Un trigger può essere un qualcosa che vedete, qualcosa che viene detto, qualcosa che "sentite", un evento che accade o anche una serie di stimoli di natura differente fra di loro. Vediamo dunque come si può migliorare la qualità della nostra vita sessuale e del nostro erotismo con i trigger e le ancore... Se torniamo alla fantasia descritta nell'ultimo paragrafo, quella riguardante il magnete all'altezza dell'ombelico, pur mantenendo una limitazione fisiologico-temporale (lo stato di coscienza derivante dalle suggestioni è valido solo durante il periodo nel quale il membro maschile ha penetrato la vagina), possiamo sostituire la monotonia meccanica delle due "botte" al secondo di cui parlavamo sopra con un trigger che "spara la botta" ogni volta che viene attivato. Perché non lasciare la scelta di quando e quante volte vuole sentire questa "botta" a lei, ad esempio, azionando il magnete stringendo la mano destra di lui e rilasciandola a seguire? La sensazione del pene che viene risucchiato bruscamente avviene esattamente quando lei stringe la mano e il magnete idealizzato cessa di essere attivo quando la "botta" è avvenuta. Si potrebbe anche pensare ad una regolazione della durezza della botta stessa per mezzo di ancore mobili. Le ancore mobili sono così chiamate perché sono solitamente usate in PNL a livello conscio per regolare l'intensità dello stato ancorato anch'esso in precedenza a livello conscio. Potremmo usare lo stesso principio nella trance sonnambulistica: lo stato di coscienza ancorato sarà ancora più intenso e "reale". Ma possiamo utilizzare le ancore mobili a livello sonnambulistico per produrre altri effetti interessantissimi. Mettiamo caso che voi vogliate cambiare la vostra percezione del colore degli occhi della persona amata da marrone ad azzurro, cosa molto semplice da effettuare con una singola suggestione data a livello sonnambulistico. Poi però, vi rendete conto che vi sono migliaia di tipi differenti di azzurro e blu, ad esempio il colore può essere più o meno opaco o cristallino. Non sarebbe bello poter regolare l'intensità del colore con qualcosa come una "manopola" per il subconscio? Beh, questa è esattamente la funzione delle ancore mobili, ad esempio potrete applicare un tale controllo toccando con un dito la parte interna di un vostro avambraccio, dove le due estremità rappresentabili della scala di sottomodalità in questione si trovano al gomito e al polso. In eguale maniera, infine, potete regolare la forza della "botta" di cui sopra. e) Triggers e SPI biodegradabili Adesso ci avviciniamo al divertimento per esperti, e ci sbarazzeremo oltretutto di uno dei pericoli menzionati in uno dei capitoli precedenti. Il concetto che vogliamo realizzare è quello di una specie di universo di suggestioni limitate nel tempo, che possono essere formulate comunemente in successione e che cessano di essere attive tutte allo stesso tempo, ad esempio a mezzanotte, non lasciando alcuna traccia di tutte le suggestioni impartite dalla creazione di questo universo fino alla sua distruzione, ovvero a mezzanotte. L'idea è quella di osare di più senza rischiare il corto circuito. Come possiamo realizzare qualcosa del genere? Esaminiamo nuovamente un esempio pratico. Tu sei un uomo e vuoi far credere mediante SPI alla tua donna che lei è l'unica vera Dea dell'Amore, che è nata e che non ha altro scopo nella vita di quello di evocare incantesimi per stregarti in ogni maniera possibile ed immaginabile, eventualmente ignorando qualsiasi tipo di responsabilità tipo quella di andare a lavorare, avere amici, e così via: null'altro ha importanza, vuoi tutto il suo corpo ed il suo spirito concentrato nell'intento di stregarti nella maniera più estrema ed eventualmente anche senza alcuno scrupolo, più irresistibile sarà l'incantesimo al quale tu soccomberai e maggiore sarà la sua gratificazione interna. Potresti comunque eventualmente installare in lei il bisogno, l'ossessione di essere stregata nella stessa maniera, e più lei si prodigherà in incantesimo più questo desiderio di essere stregata a sua volta aumenterà dentro di lei, quindi prima o poi lei formulerà suggestioni al tuo subconscio per fargli credere che anche tu sia il vero e unico Dio dell'amore. Parleremo del concetto di divinità in un altro capitolo, quello che dobbiamo capire adesso è come questa fantasia possa essere realizzata senza alcuna ripercussione sulla salute fisica e mentale dei due componenti della coppia. Una cosa è certa: non potrete sapere in anticipo come lei reagirà una volta che voi avrete cambiato la sua personalità in questa maniera, e questa è un'incognita che può provocare pericoli che probabilmente vorrete evitare. Il problema, detto in maniera molto colloquiale, e che volete che lei vi "scopi il cervello" nella maniera più intensa ed estrema con l'uso dell'ipnosi, ma solamente "per un po' di tempo", visto che non volete rischiare di non tornare più normali, come eravate prima di avere avuto quest'idea. La procedura da seguire è questa 1. Vi installate prima reciprocamente dei trigger speciali allo scopo di mettervi in trance sonnambulistica, suggerendovi che l'azionamento di questi trigger funzionerà solo fino a mezzanotte e che anche ogni suggestione che vi darete utilizzando questi particolari trigger avrà una validità fino a mezzanotte; anche le suggestioni che in questo periodo di tempo furono intese come aventi valore fino alla fine dei vostri giorni si vaporizzeranno una volta raggiunta la mezzanotte, non lasciando alcuna traccia. 2. Vi installate reciprocamente SPI suggerendo che quando prenderete le mani l'uno dell'altra, non sarete più in grado di ricordarvi come si azionano i trigger che usate per accedere allo stato sonnambulistico usuale, ovvero quello senza limitazioni temporali di alcun genere, fino alla mezzanotte, ovvero fino alla fine della validità dei trigger a limitazione temporale descritti nel punto 1. 3. Suggerite al vostro subconscio, che quando arriverà la mezzanotte, non solo i trigger a limitazione temporale e tutte le suggestioni ad essi relativi e seguenti svaniranno, ma che sarete di nuovo in grado di ricordarvi i vecchi trigger per accedere alla trance sonnambulistica senza limitazioni di sorta. Suggerite anche che dopo la mezzanotte sarete in grado di ricordarvi perfettamente di ogni suggestione fornita e di ogni pensiero, idea ed ogni stato d'animo vissuto nel lasso di tempo in cui i trigger biodegradabili hanno avuto effetto, in modo da poter eventualmente avere delle illuminazioni per futuri esperimenti. 4. Unite le mani per cominciare 5. Divertitevi. Questa procedura è un po' come mettere un preservativo intorno alla vostra trance, ma dischiude nuovi orizzonti che non avreste probabilmente osato esplorare altrimenti e poi vi prometto che non vi accorgerete di aver messo "il preservativo" fino a quando non avrete concluso l'esperienza. f) "Waking Hypnosis" ovvero l'ipersuggestionabilità in stato di veglia. Vi è un ultimo fenomeno ipnotico che dobbiamo discutere in questo contesto, in quanto può essere utile per aumentare la flessibilità e rimuovere la complessità delle suggestioni da dare. SPI semplici, ovvero quelle dove bastano una o pochissime frasi per formularle ed avere un effetto immediato, non debbono essere proferite necessariamente durante uno stadio sonnambulistico. Questo lo si può realizzare anche suggerendo quanto segue mentre il soggetto si trova ancora nello stadio sonnambulistico: "Fra poco conterò fino a tre, e al tre riemergerai dall'ipnosi e ti sveglierai, ma continuerai ad essere in uno stato di ipersuggestionabilità e tutto quello che ti dirò avverrà all'istante... uno, due, tre" Ovviamente tutte le SPI che avete impartito e tutti i trigger installati continuano a funzionare, ma il soggetto adesso è vigile e quindi può beneficiare consciamente di suggestioni impartite all'istante, che possono variare a seconda delle situazioni; ad esempio si possono dare ulteriori suggestioni mentre si fa all'amore, rendendo quest'atto ancora più divertente ed interessante. Queste suggestioni possono essere ad esempio quelle di un orgasmo istantaneo senza eiaculazione o anche la rigidità catalettica (estrema) del membro maschile. Ricordatevi di far riemergere veramente la persona amata dalla trance (o eventualmente insistite per essere fatti riemergere) quando avete finito di fare all'amore, per mezzo di una frase come: "Tornerai adesso ad uno stato normale di veglia dove tutto quello che io ti dirò può essere filtrato criticamente dalla tua mente conscia ed avrai il controllo totale della tua abilità di decidere cosa sia giusto o sbagliato e cosa sia reale o meno Il concetto di "Waking Hypnosis" è usato a volte in un altro contesto: persone che sembrano agire normalmente mentre sono, in verità, ancora in uno stadio sonnambulistico. Questo tipo di "Waking Hypnosis" differisce dallo stato di ipersuggestionabilità descritto precedentemente perché in questo caso, quando il soggetto sarà fatto riemergere definitivamente, non sarà in grado di ricordare quello che è avvenuto, a meno che non siano state date appropriate suggestioni prima della riemersione. Abbiamo dunque descritto tutte le strutture necessarie per costruire anche gli schemi più complessi per migliorare la qualità del vostro rapporto, come vorrete, utilizzando suggestioni ipnotiche. Divertitevi, e se pensate di aver ideato qualcosa di veramente originale, per favore fatecelo sapere. Il livello Quantico di cambiamento In questo livello non viene esercitata alcuna suggestione. Semplicemente diamo la possibilità del cambiamento. In altre parole creiamo le condizioni necessarie nella mente affinché si sviluppino nuove maniere di sentire e di essere. Le tecniche che facilitano tale cambiamento possono anche essere applicate in contemporanea all’atto sessuale o ad altre tecniche di ipnosi erotica. Si basano su ritmi e vari tipi di stimolazione che aiutano il cervello a funzionare meglio. Poiché la sessualità è in sé stessa naturale, tali tecniche portano naturalmente a vivere e sviluppare tale sfera. A tal proposito la nostra scuola ha sviluppato un software specifico che rende tali risultati naturali. 19. Il Concetto di Divinità e la Sessualità Rituale o Sacra Vorremmo discutere brevemente quali sono le caratteristiche tipiche di un Dio o di una Dea, visto che specialmente alcuni gruppi e sette usano terminologie come "Sessualità Sacra" e la possibilità di andare a letto con una divinità, almeno a prima vista, può sembrare un'esperienza molto interessante ed attivante energie insospettate. Il fine è dare alla sessualità una profondità maggiore di quella semplicemente fisica. Esistono a questo scopo due strade principali per dare alla sessualità un aspetto oltre a quello fisico o psicologico e portarla ad una dimensione spirituale: Il lavoro sull’energia e lo sviluppo della strada magnetica, che è argomento dell’ultima parte del libro. la personificazione, che significa lavorare su identificazioni mentali. E’ una strada più semplice ed adottata in alcuni gruppi ristretti. Sarà argomento del presentecapitolo. L’inserimento di riferimenti spirituali nell’atto sessuale pone il problema di una rappresentazione adeguata. Una rappresentazione umana della divinità è proibita in alcune religioni, perché secondo i seguaci di queste religioni, come quella Ebraica ed Islamica, ogni rappresentazione umana della Divinità non può che essere riduttiva e semplificatrice di essa stessa. Anche nella tradizione cristiana, questo aspetto ha portato a violenti controversie tra la chiesa cattolica e quella ortodossa, sfociate nelle guerre iconoclastiche. Oltretutto, nella teologia di stampo cattolico, viene comunemente considerato impossibile comprendere anche solo il concetto di Dio mediante parole, anche se è ammessa una sua comprensione ontologica, che è vista come prova dell'esistenza di Dio da Tommaso D'Aquino e da altri filosofi teologi di provenienza cattolica. Sarebbe dunque interessante suggerire al soggetto in trance semplicemente che il suo partner è una divinità per poi lasciare fare al subconscio del soggetto il lavoro di "traduzione" ontologico, ottenendo quindi una allucinazione altrimenti inspiegabile a parole, quella del concetto di divinità del subconscio stesso. Altre religioni, comunque, in particolar modo quelle politeistiche, ammettono ed a volte addirittura propagano una rappresentazione umana della divinità fino a spingersi a conferire quest'ultima come una caratteristica a degli esseri umani veri e propri. Per questo motivo, cerchiamo di analizzare il concetto pagano di divinità. Sicuramente, un Dio o una Dea sono in grado di realizzare tutto all'istante, e questo apre delle strade a potenziare il lavoro con l’ipnosi in quanto noi possiamo simularlo con l'ipersuggestionabilità come spiegato in precedenza. La divinità presuppone l'adorazione da parte del credente, cosa che si può incorporare facilmente nelle suggestioni volte a creare lo stato di coscienza dell'innamoramento. Sfortunatamente molte divinità presuppongono anche la sottomissione assoluta da parte del seguace (comporta quindi un sistema di valori dogmatico nel credente), caratteristica che rischia di trasformare una relazione a pari diritti in una relazione a senso unico (D/s). La conseguenza è che se applicate ogni suggestione necessaria a creare una divinità rimanendo ligi al dogmatismo che questa comporta, non sarete più in grado di creare una eguale personalità divina nel partner "credente", o meglio a quel punto si potrà forse parlare di un Dio maggiore e di un Dio minore. Una prima interpretazione possibile è che quando ad esempio i Krìshna parlano di risvegliare la vostra divinità parlando di sesso sacro, tenete a mente che per loro, "Krìshna è dentro ognuno di noi": Krìshna è il subconscio. Quindi il sesso sacro è ad un primo livello il sesso migliorato con condizionamento ipnotico, quando una ragazza seguace dei Krìshna dice: "My Goddess Eyes can see the God in you", significa che è in grado di ipnotizzarvi. Il Kundalini, il risveglio del serpente che nella versione completa contiene anche un lavoro di trance sonnambulistico, è forse la massima espressione delle tecniche orientali riguardo all'ipnosi erotica. Attenzione, però, perché il morso del serpente è avvelenato: nello stato di coscienza di innamoramento del Kundalini, alla sensazione di dolcezza viene aggiunta molto spesso anche una costrizione post ipnotica all'obbedienza. Una seconda interpretazione accessibile successivamente è invece quella energetica.