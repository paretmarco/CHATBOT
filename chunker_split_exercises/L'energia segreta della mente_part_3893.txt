«Lo sviluppo di tale corpo può andare anche oltre e portare al riconoscimento di un principio uno (non duale) che in se stesso è invulnerabile e immortale» 102. Questa è un’elevazione sempre maggiore, ed è anche la palingenesi che gli antichi pitagorici negli ultimi due versi dei Detti aurei promettono categoricamente al discepolo che sappia lasciare il corpo ed elevarsi sino al libero etere: corrisponde esattamente a pratiche simili eseguite in Oriente dagli «immortali» taoisti. Anche Dante accenna chiaramente alla pratica che costituisce l’essenza della Divina Commedia stessa. La palingenesi è dunque la nascita alla vita immortale e divina, mentre la prima nascita accorda soltanto l’ingresso nella vita umana. E, siccome i Detti aurei erano rivolti al discepolo durante la sua vita terrena, essi insegnano che, abbandonato il corpo a se stesso, occorre pervenire co226 L’ENERGIA SEGRETA DELLA MENTE PIANI DI COSCIENZA SUPERIORI 227 scientemente – anima e spirito – sino al libero etere, cioè oltre la fascia dell’avviluppante (il periekon o empireo). La persona rinasce allora al principio superiore, e la Grande Opera si attua mediante l’amalgama, l’assimilazione della coscienza individuale in quella non differenziata in uno stato di non dualità. È durante questa estasi si compie la palingenesi. Il corpo sussiste come sussiste nel sonno profondo o nelle perdite di coscienza, ma non è più una catena, una limitazione, una tomba, come dicevano i pitagorici, per la coscienza del discepolo, il quale, avendo gradatamente acquistato autonomia e attività nel risveglio delle sue facoltà spirituali, ascende nei cieli sino al decimo cielo o empireo e in questa condizione del corpo e della coscienza può compiere la palingenesi»103. Chiavi tradizionali e corrispondenze ermetiche per sviluppare meglio il simbolo U – Corrispondenza pratica: esattezza; – Elemento sensoriale che lo sviluppa: chiaroveggenza; – Compulsione da risolvere: non discernimento/accecamento; – Colore del prisma che lo attiva meglio: violetto; – Arte che può svilupparlo: astrologia/divinazione scientifica; – Forma magnetica: l’occhio (per vedere oltre). Azione Retta: il regolo 0 e lo zolfo I (od oro dei saggi) La tradizione egizia, greca e anche quella cinese sono pragmatiche. Perché vi sia completa integrazione, all’esaltazione dell’animo deve incorporarsi anche un’azione «retta», cioè diritta a una scopo. Non solo deve esplicarsi nel misticismo, ma lo spirito deve anche essere reintegrato a un livello superiore. Dobbiamo essere capaci di irradiare anche sugli altri la luce, attraverso gli atti. Così l’uomo realizza l’integrazione ultima, la tri-unità di spirito (volontà) animo e corpo104. L’uomo deve essere in pratica padrone di sé, e il suo atteggiamento esterno non è, come molti immaginano, quello di un invasato morso dalla tarantola che devasta mezzo mondo. È quella di un uomo calmo, sempre uguale a se stesso, né pavido né borioso. Ha uno sguardo diritto e sicuro, parla lentamente e la sua voce è piena; dice, se è il caso, «non lo so» e «chiedo scusa». Ha un’aspetto elegante ma non affettato. Il suo discorso è esatto, preciso, privo di fronzoli superflui. Non ama criticare gli altri, bada piuttosto a realizzare. Esprime sinceramente la propria opinione se gli viene richiesta, ma si guarda bene dall’imporla se non in caso di estrema necessità. Non spreca mai il suo tempo e si sforza sempre di dare uno scopo preciso, chiaro e immediato alla propria attività. Anche nell’alchimia cinese vi è il concetto del TE, l’azione retta del saggio che opera secondo la via del Tao. Ma perché l’azione sia «retta» è necessario che sia anche conforme a una serie di elementi che la mente razionale stessa non può concepire nella sua linearità e finitezza, e quindi di una particolare sensibilità e saggezza105. Senso connesso: chiaraudienza Per arrivare a questa fase è necessario quindi sviluppare la «chiaraudienza», cioè la percezione diretta della saggezza (e anche del cosiddetto «livello dell’angelo»). È l’ascolto della saggezza immediata che dice come operare nella realtà. Sono le «orecchie del cuore» da cui nasce l’azione diretta. Il concetto è espresso chiaramente da Meister Eckart: Da questo più profondo principio tu devi compiere le tue opere, senza un perché. Lo affermo decisamente: finché operi le opere per il regno dei cieli, per Dio o per la santità, epperò spinto da un altro, dall’esterno, fino ad allora non sarai veramente nel giusto106 […] Se chiedi a un vero uomo, a un uomo che agisce dal suo profondo: «perché operi le tue opere?» […] Egli ti risponderà giusto solamente se dirà: «non agisco che per l’azione stessa». Nell’enneagramma è l’azione compiuta dalla persona che è al centro e che è in grado di prendere dalla quintessenza la radice della sua azione. In pratica è avvenuta una conversione nella più profonda radice donde sgorgano le azioni. È quindi uno stato molto elevato, in quanto di «assoluto autopossesso» della volontà. Le impressioni subliminali, le brame, non legano più la persona. È il vero significato della persona che può «fare quello che vuole». Il volere è ora inteso come autonomia, come connessione a se stessi, per far affiorare alla luce della coscienza quello che vi si sottraeva. L’immaginazione che opera sul corpo Per la persona a questo stadio, saldamente nel presente, ogni immaginazione diviene l’equivalente di una realtà. Ecco perché gli antichi tenevano segreta questa via, rendendosi conto dei rischi cui andava incontro chi non era padrone della propria mente. Nella realtà dell’ora tutto è possibile. È l’Ego che blocca le possibilità e impedisce 228 L’ENERGIA SEGRETA DELLA MENTE PIANI DI COSCIENZA SUPERIORI 229 che le cose si facciano da sole. Superandolo, possiamo permettere alle cose di manifestarsi ed è quindi possibile operare direttamente sul corpo e suggerire nuovi modi di essere 107. Chiavi tradizionali e corrispondenze ermetiche per sviluppare meglio il simbolo del regolo o «oro dei saggi» I – Corrispondenza pratica: regolarità nell’applicazione; – Elemento sensoriale che lo sviluppa: chiaraudienza; – Compulsione da risolvere: inesattezza, errore; – Colore del prisma che lo attiva meglio: arancione; – Arte che può svilupparlo: la scienza ermetica; – Forma magnetica: l’udito per la chiaraudienza. La seconda unione di sole e luna  e la «rubedo» (non dualità nell’unione di «io» e «non io») La fase «rossa» (rubedo) realizza pienamente quella che i cinesi chiamano «la via del saggio»108. Classicamente questo livello è legato all’idea della saggezza o azione consapevole. È «l’anima che sostiene il corpo», la luce che si connette al calore del corpo. Anche nelle tradizioni medievali questo colore simboleggia il livello del cavaliere dove le paure sono superate e solo i princìpi superiori guidano l’azione 109. Il colore rosso ricorda il colore del sangue, la riunione tra spirito e realtà fisica. Poiché nasce dalla comprensione della nostra connessione del tutto e dal superamento dell’Ego, è un modo di essere altruista e disinteressato. È uno stato non duale nel quale siamo testimoni. Non vi è infatti uno stato di diminuzione, ma anzi uno stato di superiore elevazione nel quale la reintegrazione di sé prende in oggetto anche la corporeità, ma senza più l’identificazione con essa che caratterizza l’uomo medio. Potremmo definirlo come uno stato di trascendenza in cui il corpo «fa» e la persona «opera». Infatti un altro termine appropriato è iosis che è stato riferito sia alla ruggine (rosso) sia al colore violetto110. L’argento dei saggi U È simbolicamente la luna (l’argento dei saggi) che si connette al sole (l’oro dei saggi): il livello supremo di riunificazione del caduceo ermetico realizzato nella realtà. Il saggio è al di là dell’identificazione con sé. È azione pura. Quando sviluppiamo pienamente la coscienza anche alla materia (il corpo) completiamo quindi lo sviluppo dell’uomo. Si diventa consapevoli di non essere né l’osservato né l’osservatore. Le cose avvengono. È la seconda unione tra il principio attivo (l’osservatore, il sole 0) e il principio passivo (l’osservato, la luna ). Il simbolo di questa non dualità è . Lo spirito si ricongiunge al corpo. Tale ricongiungimento avviene a un livello superiore. Questo è uno stato nel quale è possibile vivere e operare, ma a un livello differente. C’è semplicemente coscienza di una situazione non duale che comprende tanto l’osservato che l’osservatore. Tale coscienza non ha una identità. In tale stato «Ionon Io» la coscienza non è più legata al limitato Ego umano né semplicemente alla limitazione della persona corporea, bensì si estende a un livello più completo. Vi è una connessione con il concetto di «intelligenza del corpo» o «intelligenza immediata» nel senso che il movimento non è mediato (ostacolato) dal mentale dell’Ego. «Vi è un Io che è pura coscienza, che è cosciente del grande vuoto e nello stesso tempo non è toccato dall’esperienza»111. Salute: il percorso verso l’«elisir» Questo elisir di rigenerazione 112 non è allora solo un’immagine poetica, è una realtà da intendersi però non come un prodotto, bensì come un risultato. La direzione nella quale ci siamo mossi in queste pagine è infatti di salute, nel senso della perfetta armonia. La salute è un movimento fluente e parte dall’interno. Per l’uomo medio la cura della salute ha luogo solo al livello esplicato materiale in un dinamismo di causa-effetto. Quella che chiamiamo salute è l’esplicazione sul piano materiale di un livello più profondo, un ordine implicato delle cose. È possibile accedere a questo livello più profondo, nel quale anche la manifestazione umana può essere diversa. 230 L’ENERGIA SEGRETA DELLA MENTE PIANI DI COSCIENZA SUPERIORI 231 È ciò che avviene nel caso delle guarigioni miracolose, e anche delle manifestazioni di forza al di là dello spiegabile. A questo punto il corpo è recuperato come flusso e lo spazio e il tempo sono percepiti in modo non ordinario. La malattia, il problema, sono infatti un qualcosa che si rigenera, e che viene ricreato in ogni momento dalla nostra specifica «fissità» mentale. Il percorso che abbiamo delineato guida anche ad accedere a stati nei quali usciamo dalla fissità che «rigenera» lo stesso stato e possiamo avere un’«apertura», un momento di kairòs vissuto anche a livello corporale con un recupero o un incremento di sanità. Il processo non è solo individuale, ma anche nei confronti di altre persone, poiché non vi è divisione reale tra noi e gli altri, e noi possiamo facilitare che questo avvenga anche negli altri. Intal modo l’uomo recupera anche la sua capacità taumaturgica. La non-dualità: oltre il tempo Spazio e Tempo sono la stessa cosa. Come afferma il fisico David Bohm: Secondo la teoria della relatività, non può essere mantenuta una netta distinzione tra spazio e tempo… quindi, poiché la teoria dei quanti implica che elementi separati nello spazio sono generalmente proiezioni, relate causalmente e non localmente, di una realtà di dimensione superiore, ne consegue che anche momenti separati nel tempo sono proiezioni di questa realtà113. Il concetto di regressione e le considerazioni effettuate precedentemente possono incominciare ad aprirci a nuove maniere di operare sul nostro noi stessi, e questo indipendentemente dalla nostra capacità attuale soggettiva di darci delle chiavi per trascendere il tempo. L’applicazione immediata è dapprima psicologica. Il tempo allora può essere pensato come un modo accidentale con il quale l’uomo si rappresenta le cose e gli eventi, i quali però, in se stessi, vanno pensati liberi dalla legge lineare del tempo. L’Ego è quello che costruisce l’esperienza del passato e che crea il tempo «lineare». Le nostre esperienze psicologiche relative ai ricordi possono essere considerate meccanismi dell’Ego, regressioni temporali. Se una persona ci dice qualcosa e ci ingenera un’emozione, questo è un automatismo psicologico, per il quale rievochiamo un avvenimento del passato. L’Ego umano è praticamente costituito da questi meccanismi di causa-effetto che impediscono di vivere nel presente e tra l’altro ci portano a non rispondere «a livello». Rimanere «bloccati» dal passato è quello che, ad esempio, nelle relazioni crea problemi interpersonali, in quanto non vediamo l’altro, ma l’immagine del passato che è rimasta bloccata in noi. Possiamo chiamare regressione d’età i vari modi automatici che il nostro cervello utilizza per non adattarsi a un’esperienza e continuare a vivere in una trance. È importante capire quando stiamo vivendo una regressione involontaria. Si può dare carattere di realtà al tempo solo se non assumiamo una visione deterministica, identificando il possibile con il reale. Infatti una idea non si distingue dalla realtà che per il semplice fatto di costituire una possibilità, cioè un qualcosa che può realizzarsi ma non si è ancora realizzato. Domandarsi se si è liberi rispetto agli avvenimenti, quindi, significa domandarsi se si è liberi rispetto a se stessi. La domanda è: «come divenire liberi»? Certamete esiste un momento, posto fuori dal tempo, dove l’Io è signore della nascita. In quel punto si definisce il «corpo casuale». Quel punto esiste sia prima che nascessimo, in quanto ancora non eravamo nei meccanismi del tempo, sia «sopra al tempo». La tecnica circolare e il tempo «sferico» Il tempo lineare non è unico114. Vi sono varie maniere di «rompere il tempo lineare». Una tecnica psicologicamente molto efficace per incominciare a rompere gli automatismi che ci legano alla visione lineare del tempo è la tecnica circolare.