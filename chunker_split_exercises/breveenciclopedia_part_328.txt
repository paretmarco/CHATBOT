In entrambi i casi si può dire che vi è un condizionamento in gioco. Quando nasciamo, infatti, la realtà non è né bella né brutta… Per un bambino un distributore è bello come la Gioconda... E’ solo successivamente che le impressioni e le situazioni ci portano a percepire ciò che ci circonda in una maniera o nell’altra. Torniamo all’esempio introdotto precedentemente. Utilizzeremo a questo scopo l'odore di sudore, in altre parole noi vogliamo che il soggetto percepisca questo odore del partner (e potremmo anche fare sì solo quello del partner!) in maniera che ne sia deliziata/o. Vi sono almeno tre vie da perseguire per creare efficientemente un cambiamento della percezione nel soggetto come stabilito qui sopra, le elenchiamo in ordine qualitativo di profondità di intervento: 1. Allucinazione con riferimento esterno: si cambia l'odore sgradevole del sudore freddo del partner nell'odore gradevole del profumo preferito del soggetto. 2. Allucinazioni con riferimento interno: si cambia la percezione dell'odore di sudore freddo da "sgradevole" a "gradevole" o ancora meglio a "deliziosa", semplicemente dando istruzioni apposite al subconscio: l'odore rimane lo stesso, solo il giudizio estetico ed emotivo relativo alla percezione di un tale odore cambia rispetto a quello che veniva espresso dal soggetto prima del lavoro di trance sonnambulistica. 3. Si sostituiscono o si cancellano l'/gli imprint(s) relativi al giudizio stesso: si fa regredire il soggetto all'epoca nella quale ha appreso (per mezzo di una diretta verbalizzazione da parte di figure di riferimento o attraverso una esperienza personale, di solito questo avviene durante l'infanzia) che l'odore di sudore freddo "puzza", ovvero "è sgradevole", si applicano in quel periodo le desiderate modifiche (amnesia e/o ristrutturazione delle credenze per l'imprint, eventualmente aggiunta di ricordi artificiali che portino il soggetto a sviluppare un imprint positivo, lasciandogli supporre che si tratta di un odore delizioso, eventualmente anche abbinando il ricordo di particolari emozioni con l'odore stesso) e poi, dopo aver cambiato l'imprint si può passare ai punti 1) e 2) come un rinforzo del nuovo condizionamento ipnotico. Occorre ricordare che il cambiamento al livello più profondo deve essere sempre fatto con estrema cautela e non è necessariamente il metodo da preferire. Cambiando questo imprint difatti, il soggetto tenderà a credere che il suo odore personale sia gradevole in ogni situazione che si presenti, quindi potrebbe essere molto sorpresa/o dei commenti che si sentirà riversare addosso da estranei quando sfoggia suo malgrado questo "profumo" in pubblico. A questo punto, il soggetto potrebbe ignorare questi commenti, a causa delle sue modificate credenze di base, e questo è qualcosa che deve essere evitato a tutti i costi, quindi generalizziamo ora questo aspetto e cerchiamo di fornire delle buone ragioni per cui questo è così. A meno che non abbiate già una conoscenza molto approfondita di voi stessi, innanzitutto vale la pena di cambiare solo alcuni — se non addirittura nessuno — dei nostri imprints, visto che questi hanno quale ragione ultima di esistere quella di proteggerci da un danno che può essere maggiore di quello che riceviamo dalla eventuale limitazione dello sviluppo della nostra personalità dovuta all'imprint stesso. Oltretutto gli imprints mostrano alla nostra mente la retta via comportamentale da utilizzare giorno dopo giorno. Nel caso del sudore freddo, l'imprint ha soprattutto a che vedere con il valore dell'igiene ed il ruolo che quest'ultima occupa nella nostra società, un valore che si è sviluppato storicamente per le malattie che sono state generate dalla mancanza di igiene stessa. Come abbiamo già fatto presente in precedenza, vi sono principalmente due tipi di imprints: quelli che assumiamo per diretta esperienza personale, soprattutto in giovane età, e quelli che ci vengono forniti dai nostri ecosistemi sociali o culturali. Siccome di solito dobbiamo vivere in qualcosa come una società, ogni modifica, sostituzione o rimozione di imprints che ci sono stati forniti da un nostro ecosistema sociale o da un nostro ambiente culturale, avrà prima o poi una ripercussione sulle nostre relazioni con gli altri membri della nostra comunità. Per questo può avvenire un rifiuto espresso da altri membri della società di voler avere a che fare con noi, fino addirittura ad arrivare, nel peggiore dei casi, alla nostra emarginazione totale. È quindi di fondamentale importanza preservare questo tipo di imprints. Le società, comunque, mutano rapidamente, ed il sistema di valori che le persone adottano varia di generazione in generazione (per capire questi cambi generazionali nel sistema di valori vi consigliamo gli scritti ed in generale il lavoro di quel gran mattacchione che è il Prof. Morris Massey), quindi in alcuni casi alcuni giudizi ed alcune credenze fanno parte di una generazione che nella nostra società non hanno più alcun peso. Nel caso il vostro partner abbia secondo voi questo tipo di credenze, vi supplico di non osare la modifica di alcun imprint sociale di base durante la trance sonnambulistica, visto che nessuno vi ha mai autorizzato e nessuno vi autorizzerà mai a modificare l'impatto del vostro partner sul suo ambiente sociale, decidendo quali di questi imprints siano obsoleti e quali no, solamente perché avete una opinione su un argomento che differisce da quella di quest'ultima/o: ricordatevi, in questo caso, che secondo il vostro partner potreste essere voi quelli ad avere un imprint da cambiare e dubito che ve lo fareste modificare consensualmente; oltretutto potreste causare al vostro partner un danno irreparabile alle relazioni che intrattiene con gli altri membri della sua comunità, perché lei/lui è stata/o accettata/o come era prima è non come voi vorreste che fosse. Come regola, se volete cambiare delle credenze, usate la PNL a livello conscio, mai la trance sonnambulistica. Infatti la mente conscia è influenzabile più facilmente attraverso delle suggestioni dirette, mentre la mente inconscia attraverso delle suggestioni indirette. Vi possono comunque essere delle eccezioni a questa regola. Una di queste eccezioni, come vedremo anche in uno dei prossimi capitoli, è data quando le suggestioni vengono limitate nel loro effetto per mezzo di restrizioni temporali o di restrizioni riguardanti l'ambiente nelle quali diventano valide o attive, ad esempio nella stanza da letto matrimoniale. Potremmo, infatti, cambiare di proposito la nostra personalità, come il nostro partner desidera e contemporaneamente sentendoci come ci saremmo sempre voluti sentire, durante, ad esempio, l'atto sessuale. Anche in questo particolare caso, comunque, sarebbe perlomeno corretto, dal punto di vista etico, discutere questo tipo di trasformazione con il vostro partner prima di fornire suggestioni specifiche al subconscio che le deve eseguire: vi sentirete meglio sapendo di non avere fatto nulla di immorale e potreste anche ricevere degli ottimi consigli. Nel caso quindi vi trovaste nel bel mezzo di un lavoro di trance sonnambulistica e vi capiti di venirvi in mente una idea del genere, fate riemergere la vostra anima gemella dallo stato di trance sonnambulistica e discutetene assieme a livello conscio prima di procedere con il suddetto tipo di suggestioni. Passiamo dunque a quel tipo di imprints che si sono formati nell'individuo principalmente attraverso esperienze personali durante l'infanzia e la crescita in generale, visto che questo è il tipo di imprints che qualche volta vale la pena di modificare (nel consueto lavoro di ipnoterapia facciamo riferimento in questo caso principalmente a quelli che sono patologici e/o in netto contrasto con quelli posseduti dalla maggior parte degli altri elementi dell'ambiente sociale nel quale il soggetto agisce, mentre nel campo dell'ipnosi erotica ci riferiamo esclusivamente ad un cambiamento di percezione, eventualmente anche a quello delle tecniche utilizzate durante l'atto sessuale, basato sul previo accordo raggiunto a livello conscio tra la guida ed il soggetto). Come esempio, useremo quello che moltissimi uomini desiderano da una donna e che viene negato da alcune perché lei, spesso, prova come una repulsione "naturale" mentre lo fa o addirittura anche solo a pensarci: il sesso orale. Per esaminare come questo particolare problema può essere risolto, utilizzeremo nuovamente la nostra distinzione per quanto riguarda le diverse profondità di intervento possibili. 1. Chiediamo al nostro partner quale sia il suo sapore preferito (esempio pratico: cioccolato). Poi diamo adeguate suggestioni durante un lavoro di trance sonnambulistica per sostituire il vero sapore ed odore dello sperma (eventualmente si può sostituire anche il colore) con quello che il soggetto ha scelto in precedenza. Potremmo altresì suggerire al soggetto che i suoi denti non toccheranno mai il membro maschile, visto che hanno la stessa carica della superficie della pelle del pene. Per coadiuvare e rafforzare questa suggestione si può aggiungere la visualizzazione dei denti e del pene come due magneti che si allontanano (repellenti) l'uno con l'altro perché hanno la stessa polarità (carica). 2. Le suggeriamo in trance sonnambulistica che il seme ha un sapore delizioso, eventualmente rinforzando quanto detto dandole suggestioni contingenti appropriate, come quella di essere stimolata sessualmente dall'idea di fare sesso orale e/o di raggiungere automaticamente un orgasmo devastante poco dopo aver ingerito il seme maschile. Potremmo anche suscitare in lei emozioni di tenerezza o affetto alla vista del membro maschile nei confronti dello stesso. 3. La facciamo regredire per vedere se ad esempio durante l'infanzia vi sono stati dei motivi per i quali lei ha sviluppato un senso di disgusto nei confronti del sesso orale in passato; questi motivi e questi eventi possono esistere o meno. Eventualmente, se necessario, possono essere rimossi o modificati (molto attentamente) imprints indesiderati, poi si può continuare con suggestioni di livello 1) e 2). Evitare in ogni caso di installare in lei ricordi di natura sessuale durante l'infanzia, visto che questo significherebbe violentarla a quell'epoca: la maggior parte degli abusi sessuali subiti in età precoce non vennero all'epoca percepiti come immorali o come "male" all'epoca, ma il loro ricordo verrà coperto dal subconscio della vittima; l'effetto sulla personalità dell'adulto che ritiene queste memorie, anche solo a livello inconscio, sarà perlomeno disastroso. Quindi nel caso vi trovaste di fronte ad un simile caso, non osate nemmeno a pensare di fare alcun esperimento o di "curare" in qualche maniera questo tipo di trauma ed evitate di indurre anche lo stato di trance, perché rischiate seriamente una regressione spontanea, vedremo di che cosa si tratta in un apposito capitolo. Per ogni ulteriore informazione riguardo al trattamento del trauma ed in generale delle conseguenze di un abuso sessuale mediante ipnoterapia e tecniche simili, consultate per favore l'articolo che seguirà più avanti a proposito. 7. L'intensificazione delle Sensazioni per Mezzo dell'Ipnosi Questo è quello che più propriamente può definirsi come “ipnosi erotica”. Non vi è infatti limite, se non quello dato dalla mente stessa, all'amplificazione delle sensazioni con l'ipnosi. Mondi incredibili si possono aprire, ed inoltre, si tratta di tecniche incredibilmente facili... Ogni momento sessuale è diverso dall'altro. E' la nostra sensibilità che può creare qualcosa di veramente bello di queste situazioni. Se ne può parlare come dell'ottava arte, che anche se non lascia traccia fisica, la lascia negli animi. Lasciamo a voi la scelta e l'immaginazione per quanto riguarda le fantasie che vorrete realizzare con il vostro partner; alcuni commenti ulteriori per quanto riguarda le suggestioni provocate dalle allucinazioni con riferimento interno possono comunque essere di aiuto. Vi sono due strade: operare durante la trance sonnambulistica ed operare fuori dalla trance sonnambulistica. Il problema è che alcune persone potrebbero provare amnesia al termine della trance e quindi, pur avendo apprezzato grandemente l’esperienza, non ricordarla pienamente. Rimane come un bel sogno che si fatica a ricordare. Ricordiamo che “amnesia” è diverso da “coscienza”. Durante l’intera esperienza siete comunque sempre coscienti e padroni di voi stessi, semplicemente ad un livello più profondo di quello in cui siete normalmente. Questo significa che per qualcuno potrebbe essere insoddisfacente semplicemente intensificare una qualsiasi sensazione di per sé mentre il nostro eroe o la nostra eroina è in tale stato di trance sonnambulistica, se tale persona è del tipo che non ricorderà nulla di quello che è accaduto durante lo stato di trance sonnambulistica. Potrete però fornire suggestioni adeguate al subconscio perché questo fornisca al conscio le emozioni provate durante queste esperienze. Per questo motivo, la procedura da seguire più sicura e piacevole è quella di formulare suggestioni che abbiano un impatto sul conscio della persona dopo che la sessione di trance sonnambulistica è stata terminata, in modo da creare come un ponte tra il momento ipnotico ed il momento successivo. Questo può essere ottenuto sia con suggestioni postipnotiche (SPI) permanenti o con suggestioni postipnotiche limitate nella loro efficacia (per mezzo di formulate restrizioni temporali, di luogo etc. etc), che chiameremo SPI limitate. In tutti e due i casi, l'obiettivo è quello di fornire al conscio i benefici delle suggestioni fornite durante il lavoro di trance sonnambulistica. Facendo faciliteremo la presa di coscienza del piacere e trasformazioni positive della personalità. La cosa più importante da capire e praticamente il vero, grande segreto dell'ipnosi erotica è che mediante adeguata manipolazione del subconscio, l'intensità delle emozioni e delle sensazioni può essere amplificata di decine di volte rispetto a quanto potreste provare nel migliore dei casi senza l'uso dell'ipnosi. Questo significa che sia il sentimento d'amore che l'intensità delle sensazioni del piacere sessuale create grazie all'uso delle SPI è molto più potente di quelle che la droga più potente, il miglior sesso e il più seducente partner potrà mai creare in voi. NULLA, veramente NULLA, regge il confronto: le sensazioni sono pure, la vostra mente si focalizzerà, si immergerà realmente in esse quando le sperimenterete. Una volta sperimentato di persona che potete avere un'estasi orgasmica di dimensioni cosmiche anche senza fare all'amore, difatti, potreste addirittura perdere l'interesse ad avere "realmente sesso". Per fortuna, il sentimento dell'innamoramento può essere egualmente amplificato, e siccome l'amore, a livello fisico, si proietta e si "risucchia", quasi si respira di fronte alla persona amata, la combinazione di questi due tipi di sensazioni viene integrata nella maniera migliore nell'atto sessuale. Discuteremo in seguito anche alcuni altri dettagli su come migliorare la qualità delle tecniche utilizzate durante il rapporto sessuale vero e proprio. Per il momento, concentriamoci su quello che è probabilmente il più importante capitolo di tutto questo libro. 8. Definire l'Amore Che cosa significa essere innamorati? Possiamo intensificare lo stato di innamoramento? Possiamo affermare con sicurezza che l'essere innamorati non è una sensazione, ma uno specifico stato di coscienza nel quale molte emozioni e altri fattori psicologici concorrono allo stesso tempo, fattori che variano a seconda dei differenti imprints delle singole persone. In altre parole, i nostri ricordi, le nostre esperienze influenzano ciò che chiamiamo “amore”. Anche la società in cui viviamo, l’ambito culturale, religioni e sette, possono avere un ruolo nel modo molto particolare di vedere la parte fisica di questo stato di coscienza, cioè le sensazioni cenestetiche che si provano in esso. Queste emozioni possono anche non essere le stesse per entrambi i generi, in altre parole la maniera in cui un uomo ama una donna non è necessariamente la stessa maniera con la quale una donna ama un uomo. Vorremmo semplicemente fornirvi alcuni consigli su alcuni modi di costruire questa sensazione d'amore; come e se poi applicherete questi consigli, quali suggestioni che vi darete saranno di natura permanente e quali invece avranno limitazioni spazio/temporali, sono affari vostri! Una delle caratteristiche principali della sensazione fisica dell'innamoramento che è stata cristallizzata negli anni dai creatori di filtri d'amore ipnotici e che viene anche regolarmente applicata in alcune sette che fanno un uso (anche non etico) dell'ipnosi nei loro rituali di accoppiamento, è la sensazione di una IRRESISTIBILE DOLCEZZA E TENEREZZA che provate quando guardate il vostro partner, eventualmente anche solo quando pensate a lei o a lui. Potreste avere già provato questo tipo di sensazione soprattutto durante la vostra infanzia e giovinezza, guardando una scena che vi ha intenerito il cuore e vi ha commossi, forse l'innocenza di gattini che giocavano, forse una scena particolare in un film, o forse è stata proprio una persona a suscitare in voi questa sensazione. Non è necessario che abbiate sviluppato questa sensazione fino alla maggiore intensità realizzabile: abbiamo bisogno solamente di una parte della sua massima intensità sviluppabile, qualcosa dalla quale noi possiamo attingere, una qualche cosa alla quale il soggetto può fare riferimento, perché la ha già provata in passato ed è fra i suoi ricordi, nella sua memoria. Come nel caso dell'informazione contenuta nel DNA noi possiamo ricostruire un essere vivente completo da una singola goccia di sangue, possiamo intensificare questa sensazione fino a farle raggiungere vette che il soggetto non ha mai provato in vita sua e che probabilmente non ha mai ritenuto possibile provare. Oltretutto possiamo suggerire al soggetto in trance, ad esempio, che quando fisserà gli occhi del proprio partner, proverà questa sensazione con una incredibile intensità, aggiungendo la sensazione di sentirsi "risucchiato" dai suoi dolcissimi ed irresistibili occhi e che la sensazione aumenterà addirittura di intensità ogni volta che fisserà nuovamente gli occhi della sua anima gemella. Se esaminiamo e sezioniamo le sensazioni di dolcezza e di tenerezza per capire che cosa avviene nella mente della persona condizionata ipnoticamente a provarle, scopriamo alcune cose molto interessanti. Chi "prova" è mosso emozionalmente verso l'oggetto delle sensazioni stesse ed il suo istinto protettivo viene sollecitato da questo "oggetto": le sensazioni aggressive, difatti, ad esempio, non possono coesistere con la dolcezza e la tenerezza. Oltretutto, le sensazioni di dolcezza e tenerezza spesso evocano a loro volta un senso di purezza e di innocenza, in parte perchè queste sensazioni sono in stretta relazione a quelle provate durante l'infanzia. Culturalmente quest'ultimo aspetto ha delle conseguenze importanti: chi è puro ed innocente non può mentire secondo noi, e tendiamo a credere che qualsiasi cosa egli (o lei) dica sia per il nostro bene e che abbia le migliori intenzioni nel dirlo, motivo per il quale noi ci apriamo completamente nei confronti di questa persona; se questo stato di coscienza viene impiantato per mezzo di suggestioni post ipnotiche, difatti, riesce molto difficile al soggetto anche solo il resistere a quello che l'anima gemella le/gli dirà, perché quello che viene detto mira dritto "al cuore", schivando magistralmente nel suo percorso anche la barriera critica della nostra ragione. Le allucinazioni che dobbiamo creare per potenziare tale stato hanno un riferimento esterno, nel senso che si tratta di ricordi di emozioni già provate in passato in seguito a situazioni osservate nell'ambiente a noi circostante, ma che hanno anche una forte componente interna, visto che noi ampliamo questo stato di coscienza (o parte di esso) fino ad un livello che il soggetto non ha mai sperimentato fino a quel momento, proiettando/ricevendo questo tipo di "aura" di amore verso/da una persona, senza modificare necessariamente la percezione visiva, auditiva o cenestetica di quest'ultima; questo non significa che è sbagliato apportare modifiche all'aspetto esteriore della persona che amiamo, è solo che queste modifiche cosmetiche (grazie ad allucinazioni con riferimento esterno) giocano sicuramente un ruolo secondario quando si è innamorati. Esistono vari metodi coi quali possiamo ipnoticamente installare l’emnzione d’amore. Una maniera per intensificare "la madre di tutte le emozioni", potrebbe essere quella di suggerire al soggetto che ogni cellula del suo corpo viene investita dalla sensazione di amore fisico e che le vibrazioni che scaturiscono dalla voce della persona amata (che noi potremmo, se desiderato, aver precedentemente modificato con suggestioni appropriate) risuonino anche fisicamente in ogni nostra cellula. Per favore prendete la descrizione di questo effetto più alla lettera di quanto possiate immaginare in questo momento, visto che si dice che il subconscio in verità sia dislocato in proporzioni eguali entro la totalità del corpo umano (per maggiori informazioni su questa teoria si può consultare "Your Body Is Your Subconscious Mind" di Candace Pert); in altre parole la mente coincide con lo spazio corporeo. Un altro aspetto interessante quando si parla di una sensazione di innamoramento indotta ipnoticamente è che la sensazione di dolcezza, di tenerezza, di innocenza e di purezza non ha alcuna relazione con uno stato di eccitamento sessuale quando questi due categorìe di stati di coscienza sono osservati separatamente, "in vitro", ma uno stato di eccitazione può essere facilmente abbinato alla prima categoria grazie ad un adeguato condizionamento ipnotico. L'unione di queste due categorie distinte di emozioni e sensazioni porta inevitabilmente alla più profonda ed intensa esperienza che si possa immaginare — sesso trascendentale allo stato dell'arte. Vi sono diverse maniere con le quali noi possiamo estendere e potenziare lo stato di coscienza dell'innamoramento, molte delle quali implicano l'uso delle tecniche di regressione ed eventualmente (non necessariamente), installando nuovi imprints. Potremmo chiedere al nostro subconscio, ad esempio, di tornare indietro nel tempo ed identificare ogni sensazione da esso considerata come positiva, partendo dalla nascita, amplificando queste sensazioni e poi ancorandole nella giusta maniera, ad esempio, al fissare gli occhi della persona amata o addirittura al solo pensiero di questa. Emozioni e sensazioni di cui stiamo parlando comprendono la ricompensa (ad esempio alla fine di una attività portata a termine con successo), la sicurezza (molto importante specialmente per le donne), la gioia e la giocosità, il calore (la sensazione di benessere fisico in generale), l'illuminazione di scoperta o “insight” (l'effetto "eureka"), aggiungetene voi altri. Rimarrete sorpresi di quanto velocemente il subconscio completerà la ricerca di queste emozioni durante tutto il periodo di vita della persona. Eventualmente ci si può spingere anche più avanti e installare ricordi, ad esempio, di bisogni, di necessità, di voglie e di fantasie che trovano la loro realizzazione, il loro compimento nell'anima gemella o addirittura rendendo questa presente a livello subcosciente del soggetto sin dall'infanzia, in modo di incrementare il livello di fiducia e di rapport fino al massimo possibile.