Lo psicologo Mihaily Csikszentmihalyi ha fatto uno studio di questo tipo di assorbimento attivo che «assorbe il tempo» perché sempre proiettato sul dopo12. L’eccessiva concentrazione sulle forme che crea (caldo + secco) fa sì infatti che il soggetto operi cancellando una parte della realtà attorno a sé. Questo può essere positivo per il successo, ma non permette di vivere nell’ora. Inoltre la persona può essere ansiosa perché sempre proiettata nell’avanti. La microtrance caratteristica è la sostituzione di un futuro immaginario al presente (dal visivo futuro alla sensazione positiva, con l’ansia che scaturisce dal desiderio di proiettarsi in avanti). Un problema può essere l’avidità. L’avidità è infatti il frutto di una forte individualità fisica, di un temperamento più bilioso e sanguigno che nervoso o linfatico. L’uomo attivo-avido concepisce il mondo come una materia di sfruttamento. • Fisiologia: I gruppi fisici dominanti sono il respiratorio (soprattutto) e la tattilità. In pratica vuole toccare, mentre l’aspetto respiratorio si collega al cambiamento rapido di fisiologia. Crea immagini nella mente dalle quali si fa guidare e che divengono per lui obiettivi. Nella classificazione tradizionale questo tipo è definito bilioso. «Fisicamente il bilioso ha dei tratti marcati e duri, è magro, caldo e rugoso al contatto. Il polso è netto, rapido e sottile 13.» È frenetico e irascibile in quanto gli manca un elemento moderatore. Questo provoca un eccesso di vitalità e di movimenti. La persona può essere molto attiva e febbrile ma tendenzialmente troppo impulsiva, in pratica rischia di mostrarsi irragionevole. L’immagine rappresenta un uomo che esercita violenza, mortificandola, sulla propria natura (rappresentata dalla donna). L’equilibrio autentico scaturisce invece dalla compenetrazione degli opposti. Questa persona, quando 108 L’ENERGIA SEGRETA DELLA MENTE GLI ELEMENTI 109 è eccessivamente spontanea e immediata, guadagna dall’integrare sia il controllo della sua concettualizzazione che la capacità di provare emozioni. Interpretazione del simbolo del fuoco Il simbolo del fuoco è di natura essenzialmente maschile. I termini istintività ed espressività su quello che vuole vanno intesi in questa maniera. L’assenza di emozioni, ormai dissolte, e contemporaneamente l’espansione dell’animo, può portare la persona a manifestarsi intensamente. • Consigli per vivere il presente per il tipo fuoco . Frenare le escandescenze La chiave è la forza interiore. Cominciando col dominare un leggero movimento d’impazienza, si riesce a mantenere un sangue freddo imperturbabile anche in presenza di provocazioni gravi. Il disappunto prima, l’esasperazione poi, infine la collera, determinano espressioni fisionomiche, gesti, strepiti vocali, e ci rubano a noi stessi: se riusciamo a impedire queste manifestazioni, otteniamo il massimo vantaggio. L’esercizio dell’impassibilità contribuisce potentemente allo sviluppo della volontà e all’evoluzione positiva di questo tipo. Considerazioni ulteriori sulla felicità Il problema della felicità umana è legato intimamente al problema della nostra cenestesia, quindi alla «tonalità», alla «colorazione» con cui vengono ricevute le sensazioni dall’organismo che a sua volta è legata al nostro tempe- ramento. Corpo e mente sono sempre strettamente connessi. La tristezza ha origine mentale, ed è sempre una non aderenza alla realtà; disadattamento rispetto a quella che è la percezione dei sensi, insomma. Esistono due vie che si aprono a questo punto: – la modificazione del temperamento; – imparare a separare il legame mente/corpo che fa sì che un particolare temperamento si rifletta sul corpo (processo altrimenti definito «separazione dei livelli). Nel primo caso si tratta di intervenire sul temperamento agendo sia sul nostro fisico mediante terapie adatte che sulla mente attraverso una rieducazione psichica. Ma la cura ideale che consigliamo è un’altra. L’uomo che non è quasi mai triste ha il potere di chiamare a raccolta, in qualsiasi situazione, anche le qualità di altri temperamenti, di equilibrarsi e nello stesso tempo di opporre una barriera ai pensieri che risultano inutili o indifferenti. Questa barriera è rappresentata dalla capacità di vivere nell’ora. Il centro della ruota è il luogo dove appunto gli elementi si toccano ed è anche il punto centrale che corrisponde all’essenza dell’uomo: il momento presente. Scopriamo ora come accedervi. Vivificazione dei simboli degli elementi Un potente strumento per sviluppare, combinare e superare i vari temperamenti è vivificarne i simboli: Fuoco e Calore, conoscibili tramite l’attenzione al calore del corpo. La potenza di tale esercizio può essere accresciuta se connessa con la luce. Notiamo come tale tipo di attenzione tenda naturalmente a «sciogliere» molte emozioni e blocchi del corpo. Basta permettersi di sentire il calore del corpo e allo stesso tempo percepire una luce bianca.  Acqua, conoscibile tramite l’attenzione alla direzione orizzontale che la vita imprime, all’assorbimento che esercita, e attraverso l’attenzione al peso del corpo. È anche simbolo del sesso femminile e della recettività. Aria, conoscibile con esercizi di rilassamento e attenzione alla respirazione ritmica, e di spazio concesso a se stessi. ♁ Terra, conoscibile con esercizi di tensione e rilassamento del corpo. La metodica linguistico-simbolica Per salire di livello e raggiungere la quintessenza, l’eterna saggezza afferma che le opposizioni che separano gli elementi devono essere risolte: l’ac110 L’ENERGIA SEGRETA DELLA MENTE GLI ELEMENTI 111 qua deve farsi ignea, il fuoco liquido, la terra priva di peso e l’aria solida 14. Questo modo di operare, giustapponendo parole che apparentemente appartengono a insiemi differenti, «rompe i blocchi» e può esprimersi anche a livello verbale: un’altra maniera pratica di accedere alla quintessenza. Le parole infatti rappresentano una realtà congelata, l’attuazione di un significato che viene attribuito a un suono. Rappresentano «conoscenza intellettuale» che si svolge necessariamente in un tempo fisico di dualità e lungo una successione di istanti. Rappresentano anche «inerzia». Sono il riflesso del mondo esterno nell’uomo, delle cose che lo muovono. Le parole sono cose che esistono in una successione spaziale e temporale. E l’essere umano non è altro che una esteriorizzazione del linguaggio che usa, delle forme che crea. È l’uomo macchina che è limitato solo ad alcuni movimenti, ma che possiede in sé anche la capacità di risvegliarsi a una dimensione meno congelata. Il nostro percorso ci porta dalla «divisione in attimi» alla «simultaneità». Infatti le parole creano un tempo e uno spazio a tre dimensioni, che è la proiezione verso l’esterno del nostro essere soggettivo, in se stesso unico: il «campo» sul quale si proiettano le immagini rappresentate dalle parole. Passiamo allora a uno stato differente, che è di «movimento». L’attenzione passa all’altezza del cuore 15, che è anche il mozzo della ruota, il centro dell’individuo che crea queste immagini. Il processo è spezzare ciò che è coagulato in una certa forma, e unire quello che è separato; solve et coagula. • Esercizio 25: solve et coagula linguistico16 Pensate a due concetti per voi «opposti». La fase solve et coagula agisce allora sulle barriere esistenti tra realtà «congelate» che vengono «sciolte» per essere poi riunite (domandatevi quindi: è possibile sia a che b?). Continueremo allora con la fase «né a né b». Questa fase è un solve differente che porta all’essere che contiene in sé sia a che b. Infine continueremo spezzando e ricombinando tutte le combinazioni di forme (cioè di parole) già prestabilite. Quello che miriamo a riottenere è la parola vivente, cioè la realtà. Nella sua semplicità abbiamo visto questo esercizio tra i più efficaci; ed è tra l’altro praticabile anche in maniera «nascosta» per risolvere certe problematiche. Spesso, utilizzo questa tecnica immergendo le varie combinazioni linguistiche nel dialogo. Possiamo cambiare le «preferenze» La mente di chi ascolta processa inconsciamente le varie coppie e inconsapevolmente si ingenera già il cambiamento che potrà essere completato successivamente con ulteriori tecniche. Conoscenza statica dei quattro elementi Pratichiamo ora un’altra metodica fisica. • Esercizio 26: fisicità degli elementi Sdraiatevi e cominciate a tendere i muscoli del corpo ♁ e successivamente rilassateli . Fate ora attenzione al peso del corpo. Spostate l’attenzione sull’aria che esce dai polmoni , e immaginate di vedere due colonne che escono dalle due narici. Infine tornate a porre l’attenzione sul calore e sul peso  del corpo. Variate l’attenzione più volte tra questi elementi basici. Infine, lentamente tornate allo stato di veglia normale. Molti, quando apprendono questo esercizio, ci riferiscono poi che la realtà appare più viva e l’impatto dei colori più immediato. Infatti la realtà ci appare smorta a seguito della nostra «abitudine percettiva», che fa sì che la nostra mente si abitui progressivamente agli stimoli sensoriali. È la stessa ragione che ci fa apparire il tempo contratto. Quando ad esempio percorriamo una strada al ritorno, questa ci sembra di solito più breve a causa del minor numero di informazioni che il nostro cervello capta dall’ambiente. Conoscenza dinamica dei quattro elementi • Esercizio 27: conoscenza dinamica Mentre camminate, rendetevi conto del peso del vostro corpo per terra , delle vostre ossa che vi sostengono ♁, della vostra respirazione a livello soprattutto del petto e del calore del vostro corpo . Noterete, eseguendo ciò, come vi apparirà naturalmente il significato dei vari simboli. Il vostro primo approccio alla «conoscenza intuitiva». La separazione degli elementi Proseguendo prenderà avvio la prima fase del processo di «separazione degli elementi». Con questo termine intendiamo la capacità di percepire la realtà sensoriale ♁, le emozioni , le azioni , i pensieri come realtà appartenenti a dimensioni differenti. 112 L’ENERGIA SEGRETA DELLA MENTE GLI ELEMENTI 113 Alcuni esercizi di presenza sono particolarmente utili per questo risultato di «separazione degli elementi». Una maniera ad esempio molto semplice di iniziare a sviluppare tale stato è aumentare sempre di più la presenza al proprio corpo. Per far questo mantenete costantemente consapevolezza di una parte di voi stessi. Questo semplicissimo esercizio ha risultati potentissimi. Incominciate così a essere coscienti e a impedire che gli stati emozionali, i pensieri ecc… si confondano col corpo. • Esercizio 28: presenza continua Ogni giorno mantenete il più a lungo possibile coscienza di una parte del corpo, sia parlando, sia muovendovi ecc… Operare tale divisione porta a poco a poco a «rompere gli automatismi» che collegano emozioni a elementi esterni, pensieri a emozioni, immagini ad azioni 17. Il simbolo di tale separazione è la croce degli elementi + che è all’interno del simbolo della ruota degli elementi vista precedentemente. «Separare gli elementi» in una visione quantistica Anche la moderna ricerca quantistica può dare un significato al concetto di «separazione degli elementi». L’essere è infatti un qualcosa di vivo e in movimento. Può essere considerata in termini quantistici come una «sovrapposizione coerente» di elementi, ciascuno dei quali si può manifestare. Ogni persona è multidimensionale, a partire dal funzionamento del suo cervello stesso, che coordina molti sottosistemi differenti. La nostra percezione del mondo racchiude contemporaneamente: – L’insieme delle percezioni visive, uditive, tattili, cenestesiche interne; – L’insieme dei nostri stati d’animo a loro volta collegati alle varie ghiandole endocrine; – L’insieme delle differenti sensibilità dei vari organi ecc… Ogni persona è quindi un tutto. Accade però che semplifichiamo la realtà e decidiamo di percepire solo una parte di quello che siamo. Magari siamo presi dai nostri pensieri e non percepiamo più le nostre emozioni. Ma il processo avviene anche quando ad esempio decidiamo che una parte di noi è «ok» e l’altra «non ok», cioè rifiutiamo una parte di noi. Reprimere una parte di noi stessi ci lascia con una percezione limitata, perché noi siamo un tutto e non possiamo rinunciare a una parte di noi 18. Chiamiamo tale processo «collassare i livelli» oppure «ridurre gli stati di percezione della realtà». La chiave è allora l’attenzione e la consapevolezza.