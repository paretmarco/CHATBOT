4 Oswald Wirth, El Simbolismo Hermético en sus relaciones con la Alquimia y la Masonería, Saros, Buenos Aires 1958, p. 97. 5 Possiamo considerare tale schema analogo a quello già osservato parlando della quintessenza. È semplicemente più dettagliato in alcuni punti, ma i princìpi fondamentali rimangono gli stessi. 6 Wirth, El Simbolismo Hermético cit., p. 97. 7 Questo schema è stato tenuto nell’antichità sempre molto segreto o velato da simbolismi. Oswald Wirth è stato l’autore più chiaro nel fornirci la chiave profonda per capirlo anche come «tipi di personalità» che verifichiamo nella quotidianità. 8 Wirth, El Simbolismo Hermético cit. 9 Purg., XXVIII, 93-95. 192 L’ENERGIA SEGRETA DELLA MENTE Piani di coscienza superiori La Salita Energetica Se avete seguito il libro fino a questo punto eseguendo e soprattutto capendo gli esercizi, siete arrivati alla soluzione delle vostre compulsioni e delle cose che vi «legano» alle apparenze, e avete realizzato un grande risultato, simboleggiato dal vostro cominciare a essere nell’ora e dal conseguire equilibrio senza bisogno di proiettarvi all’esterno. Allo stesso tempo, manifestate un carattere positivo, integrato nella realtà e focalizzato. Siete sufficiente a voi stessi e in contatto con la vostra vera essenza. Anche Dante conosceva questo punto del percorso, e lo simboleggia con la «felicità perfetta» (Matelda) e il Paradiso Terrestre. Lo sommo Ben, che solo esso a sé piace, fé l’uom buono e a bene, e questo loco diede per arr’a lui d’etterna pace 1 . Nella tradizione, la persona che ha completato le sublimazioni è in possesso della «Medicina di Primo Grado», ha cioè una capacità di guarigione naturale. Nella vita, aumentano le coincidenze e le sincronicità. Ma è possibile spingere l’elevazione e la reintegrazione dell’homo totus anche oltre, a un livello sublime nel quale l’uomo può rendersi effettivamente conto anche della realtà oggettiva (e quantica) del mondo. Per raggiungere questo successivo grado di elevazione è necessario «superare il corpo» ed elevarsi tramite una serie ulteriore di procedimenti energetici. Sia nelle tradizioni occidentali che nelle tradizioni orientali è presente questo tema2 . Dante parte dalla montagna del Purgatorio con in cima il paradiso terrestre per innalzarsi ancora. Questa salita corrisponde a una modificazione totale della percezione del tempo. Ed è anche un abbandono della vecchia «persona» oltre (ma senza negarla) la fisicità stessa. La fenice e l’uomo Il simbolo di tale rinascita è la fenice che rinasce dopo essere stata bruciata3 . Rinasce fisicamente, ma in una dimensione diversa. È quindi la realizzazione della «palingenesi» (rinascita) dell’uomo. Questa nuova fase è simbolicamente chiamata la «fissazione dello zolfo». Lo zolfo rappresenta il principio spirituale e ciò significa quindi che la presenza diventa costante e presente, fissata al di là dell’Ego, ormai superato. Ecco quindi il significato del simbolo riportato a fianco4 che riporta l’immagine della fenice all’interno del simbolo della coscienza I5 . Effetti non locali Nel percorso di elevazione energetica si ha anche naturalmente la realizzazione di una serie sempre maggiore di fenomenologie «non locali» quali visioni, chiaraudienza ecc… in quanto nell’accesso alla realtà superiore e quantica avviene un superamento della dimensione spazio-temporale prodotta dai sensi e dalla mente. 194 L’ENERGIA SEGRETA DELLA MENTE PIANI DI COSCIENZA SUPERIORI 195 A questo proposito è fortemente emblematica l’immagine dell’uomo nella sua massima espansione di dimensione e in tutte le sue fasi (ogni costellazione rappresenta un’operazione di sviluppo) Incremento dell’energia. Il livello «Aereo» ( ) I segreti per il risveglio del potenziale nervoso Questa nostra cultura ufficiale non è che una ben povera cosa. A scuola nessuno insegna a sviluppare l’uomo. La conoscenza che colloca l’uomo al centro dell’universo, riscoperta dalla meccanica quantistica, costituiva già il fondamento della filosofia rinascimentale. Prima ancora, affiorava nel pensiero delle menti più profonde dell’antichità greco-romana, mentre invece gli Egizi l’avevano ignorata. Infatti è proprio il nostro corpo, con tutti i suoi equilibri, la base dell’esperienza spazio-tempo che chiamiamo «realtà». Ad esempio, anche se apparentemente ci sembra di vivere in un mondo tridimensionale, la moderna fisica quantistica ci insegna che non è così. È la nostra struttura neurosensoriale che lo percepisce. I sensi trasmettono messaggi che la nostra mente interpreta6 . La realtà nasce dalla nostra energia vitale. Possiamo fare il paragone con lo schermo di un computer. Su di esso appaiono «cose», «immagini» staccate, ma in realtà queste sono solo la stessa energia elettrica del computer che eccita certi punti dello schermo invece di altri. E lo schermo è sempre uguale. L’uomo come base della percezione Nell’uomo lo schermo è la nostra fisiologia, che interpreta i dati pervenuti dall’esterno e crea le nostre immagini. Ed è la nostra visione di trance quotidiana, l’Ego, che ci fa percepire i nostri eventi come unità separate. Questo Ego decide che certe cose esistono e altre no, fissa l’attenzione su alcune di queste, vuole fare il padrone di casa. Ma nel momento in cui è trasceso, allora la visione si amplia e appaiono altre entità, prima non considerate. Il desiderio di andare oltre e di «salire di livello energetico» è insito in ogni essere umano. Per essere efficace questa crescita deve però avvenire con presenza. A livelli inferiori (l’incremento energetico senza presenza a sé) si traduce in spinte deleterie, in quanto il di più va verso le compulsioni, ma a un livello superiore ha un significato di crescita. La causa di ciò è il richiamo dell’eternità in ogni essere umano. Eternità non significa altro che infinito […] Questo infinito può essere visto come l’aspetto della mistica immediata. Tutti provano questo desiderio: l’ingegnere vorrebbe l’infinito delle possibilità fisiche, il musicista la musica sempre più sublime. La causa profonda di questa mistica è il desiderio d’infinito, che esprimendosi diviene senso dell’eccesso. Se questo senso conserva il proprio carattere libero, impulsivo, può causare la distruzione più assoluta come la più alta evoluzione. Si tratta di una forza che la società ha ridotto all’impotenza con mutilazioni chiamate motivi di bene sociale, eliminazione di ciò che può essere fastidioso per la società, ma che invece può essere una forza salutare per l’individuo. […] L’umanità è presa dalla mediocrità, e cosa ne sarebbe di essa, se ogni tanto non nascessero degli eccessivi, dei geni che la governano e le infondono le idee? 7 L’eccessivo conduce facilmente alla patologia fisica perché pochi esseri sono capaci di dominare questa forza che diventa allora illuminazione e genio in quanto porta alla luce e all’abnegazione di sé, al confondersi cosciente 8 . In pratica ci sono due vie: una che porta alla negazione, e l’altra che porta alla luce e che risponde al nostro slancio spontaneo, che ci collega al cosmo vivente. Questa via è la via della verità9 . 196 L’ENERGIA SEGRETA DELLA MENTE PIANI DI COSCIENZA SUPERIORI 197 Il genio e la creatività sono espressioni di tale stato superiore. Nell’antica scolastica a questi stadi superiori corrisponde l’«intelligenza», cioè l’attributo di ciò che corrisponde alla visione, all’intuizione, alla penetrazione 10. L’effetto del raggiungimento di tali stati superiori di «sovrabbondanza energetico» è anche con gli altri. La persona che disperde l’energia si pone in posizione di dipendenza dall’ambiente. Infatti, poiché si indebolisce la forza di creare le proprie immagini mentali, si acquisisce l’attitudine a essere «assorbiti» e si assimilano allora le idee dell’altro. L’elevazione energetica è il segreto per lo sviluppo di una qualità nuova e altamente utile nei rapporti con gli altri: il magnetismo personale. È la capacità di esercitare influsso sull’ambiente circostante 11, una forza che si irradia dalla materia verso l’alto12., rappresentata dall’antico simbolo qui sotto, riportato da Gineste. Seguendo gli esercizi precedenti avrete incominciato a osservare che imparando a dominarvi, a ragionare sulle proprie impressioni, a conservare una perfetta sicurezza in presenza di chicchessia, influite, a causa della vostra stabilità, su quelli coi quali trattate. Uno sguardo che esprima la determinazione, un discorso preciso e condotto con giudizio, un atteggiamento calmo ed energico, impressionano in modo considerevole. Aumentando l’energia, l’impatto può andare anche oltre, fino a una vera influenza telepsichica elevata ai massimi gradi. Energia e magnetismo personale, influenza e vitalità Sviluppare il magnetismo significa conquistare la padronanza della vostra vita. Colui che imbocca il sentiero della volontà impara a eseguire ciò che ha progettato in maniera attiva, concentrandosi pienamente sulle proprie azioni, passando nel momento previsto all’occupazione successiva, mantenendo nel corso di tutte le fasi del proprio lavoro una stessa direttiva esprimente una medesima volizione. È in pratica indipendente dalle circostanze. Svilupparci in questa direzione significa quindi divenire più padroni del nostro destino. Esiste a questo proposito una massima antica: «siamo figli di un re e quindi ci tocca governare». Se eseguite non come semplici esercizi fisici ma con attenzione ai princìpi più alti, tutte le pratiche di questo libro si traducono quindi prima in un impulso all’iniziativa mentale, poi in una sensazione di sicurezza, di «potere» non solo sugli altri ma soprattutto su noi stessi: si ha la coscienza di essere capaci di sforzi di volontà. • Esercizio 77: levarsi e sedersi Trovandovi seduto, alzatevi volontariamente, vale a dire avendo ben chiara nello spirito l’idea che voi non vi alzate in piedi per un moto meccanico delle vostre gambe, ma per un comando volontario partito dal cervello, per una deliberazione del vostro libero arbitrio. Fate l’esercizio inverso, sedendovi quando siete alzato. Complicate l’esercizio alzandovi a sedere sul letto e coricandovi sul medesimo. • Esercizio 78: azione Determinate un’azione dapprima facilissima e brevissima, ed eseguitela avendo ben chiaro il concetto che ciò accade per un proposito deliberato della vostra volontà. Potete per esempio proporvi di andare in un’altra stanza senza nessun scopo. Scendere in cortile, oppure infilare il soprabito o avvicinarvi a uno scaffale e prendere un determinato libro. Il compito – ripetiamo ancora una volta – non consiste nell’eseguire l’azione, ma nell’eseguirla concentrandovi unicamente sul pensiero a esclusione di ogni interferenza. Così nasce l’uomo volontario. E il tono alto ha anche notevoli risultati dal punto di vista psicoemotivo, aiutandoci a superare le nostre paure. A poco a poco la fiducia in se stessi diventa costante: le idee parassite, gli stati emotivi dissolventi, le sollecitazioni sensorie sono dominate. Non avete bisogno di tante tecniche specifiche: i problemi svaniscono da soli. La padronanza di se stessi aumenta, e ben presto i propri sensi, la propria sensibilità, il proprio intelletto sono tutti governati con grande beneficio personale. Si diventa capaci di influenzare gli eventi, di «far succedere» le cose. • Esercizio 79: la mano Per «intuire» ciò, stendete la mano e concentrate la vostra mente sul pensiero che essa a poco a poco si chiude. Se la concentrazione è effettiva, le dita incomince198 L’ENERGIA SEGRETA DELLA MENTE PIANI DI COSCIENZA SUPERIORI 199 ranno a flettersi, dapprima insensibilmente, poi con moto sempre più rapido, fino a che le loro punte, incontrandosi colle palme, finiranno per farvi male. Eseguite allora la concentrazione inversa, immaginandovi che la vostra mano a poco a poco si apre. Divenuto idoneo a concentrare la propria energia psichica sopra un’immagine precisa, il potere della volontà può agire in un modo regolarizzatore, e anche per medicare o anestetizzare gli organi fisici, come abbiamo già spiegato precedentemente. Quello che avviene congiungendosi con l’energia è quindi anche lo sviluppo naturale dell’influenza terapeutica. Proprio per questo motivo un tale sviluppo della persona corrisponde a quella che era stata definita dagli antichi la «Medicina di Primo Grado». L’influsso magnetico può allora esercitarsi in tre modalità basilari, collegabili a tre princìpi fondamentali: la mano (magnetismo, affine alla moderna pranoterapia e collegata al principio G), l’occhio (fascinazione dello sguardo collegata al principio D) e la voce (voce che incanta collegata al principio A) 13. Energia e aumento della coscienza L’energia vitale è anche la chiave per accrescere la potenza mentale. La maggiore potenza mentale può aiutare chi ha fatto gli esercizi precedenti a capire che noi non siamo semplicemente nel divenire, cioè che il tempo lineare rappresenta solo una parte della realtà. In pratica possiamo scoprire una nuova dimensione che porta a essere in due tempi differenti allo stesso momento: il tempo assoluto e quello lineare. Chiariamo che sviluppare la vitalità non è assolutamente in relazione con la vigoria muscolare o con la robustezza del temperamento fisico. Queste sono condizioni desiderabili in quanto le frequenti malattie e la debolezza muscolare costituiscono dei fattori invalidanti. Tuttavia, un settantenne può rivelarsi più vitale di un ventenne, in quanto l’autentica vitalità rappresenta un’eccedenza, equivale a una riserva di denaro spendibile in banca. Quello che ci preme sottolineare è che la vera coscienza di sé e il vero volere hanno le radici in un’eccedenza di tensione nervosa, o forza neurica.