Essere magnetici significa che ci si sente resistenti ed al di sopra di questi, ma si rimane ovviamente liberi di agire in ogni situazione come è meglio. 35. La fisiologia delle tecniche energetiche L’aspetto energetico si costruisce sempre su di una base fisiologica. E’ come una guaina, che prende forza e forma da quello che avvolge. Tutte le tecniche energetiche hanno quindi profonde basi fisiologiche che devono essere conosciute per poter contemporaneamente avere il massimo di sviluppo energetico, ed appartengono all'uomo fin dalla sua origine. Per comprenderle e praticarle bisogna capire il sottile gioco di azione e reazione che opera incessantemente in ogni essere umano e soprattutto il funzionamento dell’uomo. Il funzionamento della macchina umana è di base semplice, e tende all’equilibrio. E’ l'uomo che normalmente sregola il meccanismo; infatti ciascuno di noi tende a sviluppare solo certi aspetti di sé. Se siamo disponibili ad affrontare il problema, senza negligere nessuno degli aspetti sui quali si basa la nostra vita, non tarderemo a conoscere il nostro corpo, a conoscerlo e trarne il massimo del rendimento per il quale fu creato. Per questa parte dell’opera ci rifacciamo alle esperienze conseguenti all’applicazione di una serie di tecniche che trovano un diretto parallelismo nell’antica dottrina zoroastriana (praticata nell’antica Persia). Tale insegnamento riconosce tre gruppi cerebrali, quindi tre modi di essere della persona, a loro volta connessi a tre gruppi organici: la stretta relazione che esiste tra questi gruppi organici e cerebrali fa sì che gli uni reagiscano immediatamente sugli altri. Questi tre gruppi sono chiamati: Intellettuale: legato alla capacità mentale di immaginare e di proiettare idee ed al sistema respiratorio Spirituale: legato alla logica, all’analisi ed al sistema ghiandolare Materiale: legato alla pratica ed alla fisicità, ed al sistema muscolare e digestivo Invariabilmente, qualsiasi finalità l'uomo si proponga, bisogna mirare all'armonia tra questi gruppi, per poter portare a compimento il proprio sviluppo personale. Tre strumenti di sviluppo E’ importante osservare i tre punti seguenti per poter sviluppare ognuno di questi insiemi: - La pratica di una respirazione cosciente: la funzione respiratoria è sotto il controllo del gruppo cerebrale intellettuale-immaginativo, collegato agli organi respiratori polmonari. Indirettamente questo gruppo è anche collegato alla circolazione sanguigna. - Un'alimentazione sana è il secondo principio da osservare. La funzione digestiva è sotto il controllo del gruppo cerebrale fisico, e si effettua tramite gli organi dell'apparato digestivo situati nella cavità addominale: stomaco, fegato, milza, pancreas, intestino - Un'attenzione al proprio sistema ghiandolare attraverso metodi appositi, ed in particolare dell'apparato genitale. Le funzioni generatrici e rigeneratrici sono sotto il controllo del gruppo mentale analitico-Spirituale. Il fine di questo gruppo è la "conversione" dell'energia organica (rigenerazione) e propagazione della vita attraverso l'atto generatore (generazione). E' evidentemente questo gruppo che porta allo sviluppo dell'energia erotica, ed è a questo livello che possiamo incrementare l'energia sessuale. Non dobbiamo dimenticare tuttavia i due livelli precedenti (respirazione ed alimentazione): questi livelli sono infatti alla base dello sviluppo successivo. 36 - La Base Fisiologica del Magnetismo Per sviluppare equilibrio è importante capire come si organizza la nostra vita organica. Infatti tra i tre gruppi cerebrali che abbiamo presentato precedentemente: fisico, intellettuale-immaginativo, Spirituale, uno prende la preponderanza, da l'orientamento che seguirà la vita organica. E' questo gruppo che chiamiamo la base, cioè la caratteristica individuale che definisce anche un insieme dia attitudini che possiamo chiamare “temperamento di base”. Infatti corpo e mente si intersecano, e possiamo verificare la presenza di una specifica tipologia anche nel comportamento e nell'atteggiamento. Questo tipo di conoscenze, pur essendo estremamente antiche è comunque al tempo stesso recente. La base è infatti quello che verrà riscoperto dalla PNL dopo millenni e definito "sistema rappresentazionale dominante". La PNL rappresenta però un’analisi puramente intellettuale del processo. Quella che è necessaria qui è un’analisi a più livelli dell’uomo. Accanto alla base, gli altri elementi sono comunque presenti, e possono essere chiamati "inclinazioni". Quindi una base ad esempio fisica, avrà sempre le due inclinazioni mentale-immaginativa e armonica. Una, la più forte, sarà chiamata "prima inclinazione" e la meno forte "seconda inclinazione". La base è il punto di direzione, di controllo di tutti gli atti ed i pensieri e rappresenta il nostro contatto con l’esterno. Le inclinazioni possono invece in certi casi permutarsi. La base rappresenta infatti la forza motrice, l'impulso durante la vita. Per una sanità dello sviluppo è bene tuttavia, le due inclinazioni non sovrastino come forza la base, così come la seconda non deve divenire più forte della prima. Quando la base è infatti oppressa, contrariata da uno sviluppo anormale o eccessivo di una delle due inclinazioni la manifestazione del carattere è instabile; può essere debole o tirannico, superficiale o fanatico. La persona è in stato di insicurezza costante e lo sviluppo è difficile. I tre gruppi sono anche in relazione con specifiche zone della testa e si collegano ad uno specifico paradigma fisionomico e riflessologico: Il gruppo fisico con il retro della testa Il gruppo intellettuale-immaginativo con i lobi frontali: il suo scopo è ordinare le informazioni ricevute, conduce le deduzioni e le riflessioni Il gruppo analitico-Spirituale con la sommità della testa. Questo gruppo è anche un punto di contatto ed equilibrio tra il fisico e l'intellettuale-immaginativo. L'organo in relazione con questa attività di regolazione è l'epifisi o ghiandola pineale. Questo gruppo è importante come equilibrio in quanto altrimenti l'individuo si dedica esclusivamente alla fredda teoria e mette i suoi fini al di fuori di sè. Se il gruppo analitico-Spirituale è disturbato, ne può risultare una difficoltà a livello sessuale Se il gruppo intellettuale-immaginativo è disturbato, ne può risultare una difficoltà respiratoria. La respirazione rapida ed incompleta impedisce ad esempio progetti precisi. Anche questo gruppo ha un contatto con l'epifisi, in quanto il gruppo intellettuale-immaginativo apporta l'ordine oggettivo, deduttivo, mentre l'epifisi, come armonizzatrice, apporta l'ordine spontaneo, che s'irraggia dalla pace del cuore dell'essere felice. E' infatti il cuore uno dei centri fondamentali dell'individualizzazione e l'epifisi lo collega al cervello. Una teoria vede una base anche filogenetica nei tre gruppi, ponendoli in relazione con i tre foglietti dell'embrione: l'ectoderma è in relazione con l'intellettuale-immaginativo. il mesoderma con l'analitico-Spirituale e l'endoderma con il fisico-materiale. Ogni manifestazione umana, dalla più rudimentale alla più evoluta è infatti in relazione con questi tre concetti: Respirazione (gruppo intellettuale) Assimilazione (gruppo fisico) Generazione (gruppo spirituale-analitico) A loro volta legate ai tre gruppi cerebrali. L'evoluzione umana conduce l'essere cosciente ad un perfezionamento sempre maggiore, portandolo ad esercitare sempre più perfettamente la sua energia. Conoscersi significa quindi capire come si è fatti e cosa si desidera acquisire. E' infatti importante capire che bisogna assorbire, ma anche assimilare, trasformare, convertire nella nostra misura e secondo il modulo della nostra intelligenza. Per questo il primo passaggio è la respirazione. Per comprendere il meccanismo della respirazione è indispensabile rendersi conto che: L'inspirazione sviluppa forza emanativa, irraggiante ed è la base per accumulare forza L'espirazione produce forza attrattiva. I tre gruppi cerebrali sono anche in relazione con tre aspetti della vita: Il lato fisico-materiale è in relazione con l'aspetto percettivo. In armonia aiuta a condurre tutte quelle operazioni che sono utili per il mantenimento della vita, del corpo e delle sue funzioni. E' forma materiale, attiva, naturale. Il lato intellettuale immaginativo permette una meravigliosa potenza, sanamente produttrice ed ordinatrice. E' forma comprensiva, calcolatrice, ordinatrice. Il gruppo Spirituale, equilibrato ed in armonia con gli altri gruppi, sviluppa un'attività dove la moralità, l'intelligenza, il pensiero del cuore ed il pensiero creativo hanno tutti azione. E' forma sensoriale, emotiva, intuitiva. Il fine umano è raggiungere la più completa egualizzazione e lo sviluppo completo di queste tre "forme" cerebrali. Le facoltà di cui ha bisogno sono equilibrio, concentrazione ed attività originale dell'intelligenza La respirazione costale Quando le parti mediane dei polmoni sono messe volontariamente in azione dalla respirazione costale, il diaframma (o cervello addominale) è sollevato ed azionato. Trascina dietro a sè gli organi del bacino, producendo quindi un funzionamento più attivo delle secrezioni ghiandolari interne normali e grandemente fecondanti per tutto l'organismo. Queste sostanze producono un rinforzo di tutta la vitalità dell'uomo; il sistema nervoso viene alimentato da queste, la massa cerebrale vivificata, la forza fisica, lo sviluppo mentale ed intellettuale non conoscono più ostacoli. Il ruolo degli organi genitali Da sempre per la tradizione, è nelle ghiandole genitali che si elabora il "liquore di vita" che si verifica il "grande segreto" meraviglioso della trasformazione della sostanza organica fornita dall'alimentazione e degli elementi eterici forniti dalla respirazione. I succhi alimentari danno infatti origine all'operazione di vitalizzazione ma è solo dopo il raffinamento ghiandolare che una parte dei succhi porta ad un arrivo di sostanze al cervello che aiuta lo sviluppo fecondo di tutto l'essere. Niente può sostituire quest'oro vitale che permette di ricaricare il sistema nevoso, rivivificare il cervello ed aiutare il completo sviluppo del gruppo cerebrale Spirituale. Le sostanze emesse dal sistema ghiandolare, conosciute scientificamente sotto il nome di ormoni, rappresentano delle forze di impulso, di regolarizzazione, di difesa e di reazione naturale. E' questo il grande segreto dell'alchimia suprema che verrà affrontato successivamente. 37 - Magnetismo e sessualità Un corpo in ordine è la base per facilitare la crescita dell’energia. E’ importante capire che infatti la fisicità è una base anche per lo sviluppo di molte delle capacità cosiddette “spirituali”. In quest’ambito vogliamo indicare una via per uno sviluppo sempre maggiore di quella che possiamo chiamare “energia di base”. Quest'energia di base di tipo sessuale può fin dall'inizio essere studiata secondo la scuola del Mesmerismus, una scuola di tradizione occidentale che porta all'incremento del magnetismo. Il cosiddetto "magnetismo", l'"energia vitale" non è infatti altro che una variante della forza sessuale che si manifesta attraverso i normali canali dell'uomo. Questo era ben noto anche agli antichi magnetisti i quali osservavano, dopo ogni operazione magnetica, una sensazione di svuotamento simile a quella che si sente dopo un atto sessuale. Esistono vari modi di incrementare tale magnetismo di tipo sia fisico che mentale. Il primo passo è riconoscere i due lati naturali della forza magnetica, che si possono anche chiamare “polarità”. Presentiamo ora una tecnica di tipo mentale che porta all'equilibrio delle polarità. Autoanalisi per incrementare l’essere attraenti: l’utilizzo delle Polarità nella seduzione magnetica Come anche lo piscologo svizzero Carl Gustav Jung ha osservato, in ognuno di noi coesistono due parti da lui chiamate "animus" e "anima". Già la scuola magnetica aveva osservato ciò. L’equilibrio sviluppa la personalità magnetica. Per sviluppare il magnetismo possiamo quindi anche operare sulle polarità. La tecnica delle polarità è tradizionalmente una tecnica di secondo grado, cioè una tecnica riservata a chi ha già fatto il primo livello di preparazione magnetica, ma noi la presentiamo già nei suoi elementi essenziali: ogni essere umano possiede infatti due Polarità da equilibrare e potenziare per ottenere la massima potenza magnetica. • Polarità Recettiva (magnetica pura): Attrae a sè: la persona ama “far accadere gli avvenimenti”. Tende ad ispirare simpatia. • Polarità Attiva (elettrica): Crea impatto sugli altri: la persona ama operare in maniera attiva. Essenzialmente questa persona è estroversa e può tendere a dominare le situazioni. Le due polarità si manifestano anche nella comunicazione umana ed è facile che attrattivi e passivi si sentano attirati insieme. A livello fisico possiamo notare la presenza di una lieve inclinazione sulla destra nell’attivo, e sulla sinistra nel passivo/recettivo. Tale duplicità umana esiste anche nel linguaggio con il modo attivo che indica l’azione ed il modo passivo che indica piuttosto la ricezione. Ogni persona può ricadere più nella prima o nella seconda categoria. Rendersi conto della propria polarità di base può permettere di capire la direzione di sviluppo più consona a sé stessi.Una possibile interpretazione moderna lega le polarità agli emisferi cerebrali ed al loro differente funzionamento. Lo Specchio dell’Anima Per equilibrare le polarità e sviluppare magnetismo la chiave è partire da noi stessi: non possiamo pensare che gli altri ci accettino se non siamo fin dall'inizio noi capaci di accettarci da soli. A questo proposito l'esercizio dello "specchio dell'anima" (descritto anche da Franz Bardon) può aiutarci a determinare i nostri punti di forza e di debolezza. In nessun caso dobbiamo autoridurci. Lo specchio dell'anima è una tecnica con la quale determiniamo le nostre qualità (positive e negative) e lavoriamo al fine di parificarle. La tecnica è la seguente: individuate i punti forti ed i ritenuti punti deboli di voi stessi. Scriveteli e divideteli in categorie in accordo all'aspetto (soprattutto attivo o passivo) di ciascuno di essi. Ad esempio: la timidezza potrebbe essere considerato elemento passivo. La rabbia è più attiva. Questo vi permetterà di capire se siete più attrattivi o più emissivi.