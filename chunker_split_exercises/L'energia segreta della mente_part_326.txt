E la sua programmazione sarà allora tanto migliore quanto più evoluta sarà la concettualizzazione. Nell’uomo, la continua concettualizzazione puramente arbitraria e decisa dal nostro intelletto e dalle esperienze cristallizzate – che può essere valida in momenti di emergenza per suscitare reazioni rapide – provoca la perdita della connessione con la realtà sottostante, e origina l’illusione della separazione, da se stessi e dal mondo che ci circonda. Il più grande ostacolo per sperimentare la realtà di questa connessione è allora l’identificazione con la mente, che a sua volta fa sì che i pensieri divengano compulsivi»6 . In pratica, questo nostro procedere «disconnessi» è anche all’origine stessa di quella che alcuni chiamano «angoscia esistenziale». E questa illusione di separazione parte dalle immagini stesse che ci costruiamo per definire il tempo, che sentiamo esterne e che vediamo come «di fronte a noi», o «attorno a noi», pur creandole noi stessi. Oltre la sequenza È possibile riconnettersi però all’ora e scoprire uno spazio infinito e nuovo. Oltre al tempo «sequenziale» dei «programmi mentali» ne esiste infatti un altro. Questo tempo non è necessariamente separato dalla realtà. Già gli antichi lo sapevano. Può corrispondere al concetto greco di kairòs (kairÚw) che può significare «fare le cose al momento giusto» e anche «essere sincronizzato nei confronti della realtà», «allineato all’ora». Era il tempo nel quale il dio si manifestava. Questo dio, nella nostra interpretazione, può essere visto come la potenzialità. È il tempo nel quale possiamo accedere all’homo totus, cioè l’uomo globale, e ai nostri potenziali. Mentre il tempo lineare nasce dalla programmazione, il kairòs è un tempo intuitivo in «connessione» e «reintegrazione» col proprio essere. Questo agire non è una realtà statica come avviene quando la mente si blocca. È anzi il contrario, è un’apertura: un tempo di opportunità da cogliere che corrisponde a una più alta comprensione del momento presente. Ad esempio: uno sciopero ci impedisce di partire. Se analizzo la realtà dal punto di vista del mio programma mentale, provo un disappunto, mi arrabbio o cerco di agire. Se sono nel kairòs sto invece vivendo un momento in cui esiste una realtà e tutto è possibile. Qualsiasi azione io decida di compiere, la mia scelta non si basa su una programmazione passata, bensì su quello che è presente nell’ora, e che risulta come l’unico tempo esistente. È come se il mio cervello na28 L’ENERGIA SEGRETA DELLA MENTE IL TEMPO 29 scesse e scoprisse in quell’istante il mondo. È uno scoprire l’accordo con un ritmo cosmico. E il tempo del kairòs è anche superiore per un’altra ragione: è l’unico che permette di operare effettivamente con le cosiddette «realtà sottili» e di raggiungere una dimensione in cui sono possibili effetti «al di là della realtà fisica» quali ad esempio la guarigione a distanza. È come se nel tempo del kairòs l’uomo, connettendosi con la realtà, «andasse oltre» e raggiungesse una dimensione non più esprimibile nella realtà fisica dello spaziotempo. Il kairòs corrisponde infatti a una espansione della coscienza e a una sua maggiore completezza. E proprio sperimentalmente abbiamo visto che lo sviluppo di tali stati è facilitato sempre da particolari esercizi che ottimizzano il funzionamento del cervello. E per la meccanica quantistica gli stati di alta coerenza cerebrale sono correlati alla possibilità di effetti «non locali», cioè non rientranti nelle tradizionali categorie di causa-effetto7 . Le due maniere di vivere il tempo Riassumendo, l’uomo ha quindi due maniere fondamentali nelle quali vive la realtà: – in modalità programmativa; – in connessione con la realtà stessa. Se siamo sempre in modalità programmativa, finiamo con il vivere nei nostri pensieri invece che vivere nella realtà della quale cancelliamo la maggior parte. Possiamo però entrare in un altro modo di vivere e conoscere il tempo che chiamiamo «in connessione» e «nel presente». Questo tempo, essendo nell’ora, è anche in armonia con i nostri ritmi fisiologici e ingenera già dal primo momento calma e benessere in chi lo comprende. È questa è la ragione per la quale, quando pratichiamo delle metodiche di riconnessione a sé, di grounding, di «autoipnosi», ne ricaviamo un immediato beneficio. Ma c’è dell’altro. L’uomo è in grado a questo punto di sviluppare una dimensione differente, che può permettergli di trascendere il tempo. Ricordiamoci infatti che la costruzione del tempo risiede nella mente. Per la fisica è possibile definire chiaramente un prima oppure un dopo, ma l’«ora» dipende da un elemento in più: la persona che percepisce quest’ora, l’osservatore. In altre parole, l’«ora» si trova a un «livello logico» differente, quello della coscienza. La coscienza è la chiave del tempo. Se non vi è coscienza non vi è ora e il tempo si annulla. Cominciamo allora a scoprire una cosa nuova. Se aumentiamo la coscienza, possiamo per contro «allungare» il tempo, e sperimentalmente è possibile constatare come in pochi minuti si possano anche concentrare ore. Ma cosa succede se si persiste nell’«allungare» il tempo? Fino a che punto possiamo arrivare? Il tempo in realtà si allunga perché siamo noi che lo «creiamo». Se andiamo alla base di questa creazione possiamo trascenderlo. Questo può però avvenire in un solo punto: l’ora, penetrando nel mistero del tempo presente. L’antica sapienza greca. I due «capi» del tempo Per esplorare questa dimensione non servono macchine o attrezzature costose. Già gli Egizi l’avevano capito, ma le testimonianze più illuminanti sono quelle dei Greci, che si erano resi conto del segreto legame tra coscienza e tempo. Secondo Alcmeone «l’uomo è mortale perché non può riunire il principio alla fine, sebbene vi siano delle anime che hanno questo dono divino» 8 . Con queste parole, il filosofo greco intende affermare che solo prendendo coscienza della nostra parte interiore, la nostra anima, siamo in grado di trascendere la percezione normale del tempo, e che questa possibilità comunque esiste. Riunire i due capi, la nascita e la morte, il principio e la fine, è impresa impossibile per l’uomo comune e legato alle «cose», sostiene Alcmeone. La nascita e la morte sono separate dal tempo; è il tempo che rende il problema umanamente insolubile. Ma quanti tempi esistono? Se guardiamo agli antichi, Archita è il primo che si occupa della questione del tempo e distingue il tempo fisico dal tempo psichico. Egli sostiene che il tempo «è la sfera del mondo» e anche che il tempo è l’«intervallo della natura del tutto». Galieno afferma invece che il tempo è come una sfera che ci avviluppa; in altre parole il tempo è attorno a noi, ma al contempo non è noi. Ci circonda, ma vi è un’apertura per la dimensione fuori dal tempo e l’apertura è in noi 9 . Plutarco10 ribadisce l’asserto pitagorico secondo il quale il tempo era la sfera del periekon, e in un altro passo11 riporta come Pitagora, interrogato su cosa fosse il tempo, rispose che era l’«anima del cosmo». Queste definizioni, quindi, stabiliscono che il tempo umanamente concepito e vissuto è determinato dalla fascia che avviluppa il cosmo; affermano anche implicitamente, la relatività di questo tempo cosmico e umano; e l’esistenza di un altro tempo al di là della fascia nel libero etere, cioè di un altro modo di essere, o di sentire e vivere il tempo. 30 L’ENERGIA SEGRETA DELLA MENTE IL TEMPO 31 Archita lo chiama il tempo psichico. Anche Dante aveva studiato il problema, e lo chiama invece «la durata» o «l’eternità». Di fatto, questo è lo spazio cui si accede durante esperienze chiamate «mistiche», oppure in casi estremi. È un tempo che può registrare delle grandi variazioni rispetto a quello che chiamiamo «tempo fisico». E proprio se passiamo dal tempo fisico «umanamente concepito» al tempo psichico, cioè interno, la difficoltà di riunire il principio con la fine diviene infine superabile; e notiamo come i due problemi della immortalità e del tempo si compenetrino. Dante e il tempo Dante tratta la questione proprio in questo modo 12. Egli chiama «cielo quieto» 13 il decimo cielo, l’empireo o sfera del fuoco, e, mentre le altre nove sfere ammettono il movimento, questo cielo è invece quieto 14. In altre parole Dante afferma che l’uomo può sperimentare l’eternità o comunque comprendere il tempo in maniera diversa da come è abituato, ma per raggiungere tale livello è necessario un percorso. Bisogna superare nove sfere, quindi nove maniere dell’essere legate invece al movimento15. Questo superamento rappresenta quella che nella tradizione alchemica, erede di una sapienza antica, viene chiamata una distillazione e una sublimazione, un perfezionamento progressivo che avviene nel salire di sfera in sfera attraversando dunque i nove cieli del cosmo astronomicoteologico, al di sopra dei quali si distende il pleroma infinito (l’empireo). Dante si collega alla concezione aristotelica e tolemaica; ma la visione è comune: anche secondo i pitagorici è il movimento, l’oscillazione, la vibrazione che imprime nel cosmo la successione del tempo; il tempo si pone in movimento e fluisce nell’attimo fuggente tra un passato che non è più e un futuro che non è ancora. Ritroviamo in questi concetti l’idea che la nostra mente è fatta per programmare, e quindi immaginare un futuro e un passato, ma questa funzione è legata alla sopravvivenza. Esiste una ulteriore dimensione di connessione al tempo, rappresentabile simbolicamente come «il centro della ruota». Le parole «calma» e «quiete» sono spesso collegate a questo concetto. La Città Santa è soltanto in questo cielo quieto; ed è qui che Beatrice trae Dante e gli dice: Mira Quanto è ’l convento delle bianche stole! Vedi nostra città quant’ella gira! 16 ed è soltanto dopo essere salito sino a questo cielo e tra le «bianche stole» che Dante può dichiarare di avere sorpassato lo stadio umano: ïo, che al divino dall’umano, a l’etterno dal tempo era venuto, e di Fiorenza in popol giusto e sano 17. Dante supera quindi l’antinomia di Alcmeone, cioè l’impossibilità di riunire il principio alla fine trascendendo la coscienza umana e passando a quella che chiama «coscienza divina». Notiamo che lo esprime con dei simboli, in quanto se usasse delle parole ritornerebbe al «tempo comune». I simboli sono allora una chiave per operare ed esprimere questo passaggio. In tal modo diventa allora possibile il passaggio dal tempo fisico al tempo psichico, e in questo tempo psichico il principio e la fine si riuniscono: l’uomo non è più necessariamente mortale e sperimenta il tempo in maniera totalmente differente. In altre parole, l’uomo ha in sé la possibilità di sperimentare un tempo che esiste sempre a livello profondo suo interiore, il che significa penetrare dentro il mistero della natura del cosmo. Linguistica e tempo Ma una delle barriere principali che ci impedisce di sperimentare il tempo non lineare è l’influsso del linguaggio che «impietra» la nostra mente. Il linguaggio comune è per sua natura sequenziale e si appoggia su «parole» che definiscono parti di una realtà. Questo concetto era stato osservato anche dal fisico David Bohm, il quale aveva notato come la maggior difficoltà nel comprendere le discipline quantistiche venisse dal linguaggio stesso utilizzato, che crea «cose». L’utilizzo di certe parole tende infatti a creare realtà mentali e «modi di vedere il mondo». 32 L’ENERGIA SEGRETA DELLA MENTE IL TEMPO 33 Sviluppiamo il concetto con un esempio: la parola «tempo» implica un movimento, un inizio e una fine, mentre la parola «esistenza» implica uno stato, un essere. Se allora invece di utilizzare il termine «tempo» utilizziamo il termine «esistenza», oppure «essere», ci rendiamo conto che la nostra percezione cambia. • Esercizio 1: esistenza e tempo La nozione di «tempo» è in gran parte linguistica. La lingua ci porta naturalmente a costruire un «tempo programmato». Ma cosa succede se cambiamo i termini? Se ad esempio, quando diciamo «non c’è abbastanza tempo per fare tutto» sostituiamo con «non c’è abbastanza esistenza per fare tutto» ci possiamo rendere conto che la nostra percezione cambia18, e che, mentre il concetto di tempo è limitato, il concetto di esistenza è illimitato in quanto già nel momento presente è oltre la nostra possibilità di concettualizzazione. Inoltre, poniamo al centro noi stessi come origine della nostra realtà. L’esercizio precedente ci mostra come il concetto di tempo evochi molte cose: parcellizzazioni della realtà, idee di «urgenza», di tempo che «manca», del «non farcela», ed è quindi intimamente connesso a delle idee di sopravvivenza, in altre parole a un funzionamento cerebrale che è solo uno dei tanti possibili al nostro interno. Iniziamo a prendere coscienza che quello che chiamiamo «tempo» è un concetto organizzato solo dalla nostra mente. E il linguaggio partecipa a questa strutturazione del tempo. Ogni lingua ha tempi verbali, e ci porta a pensare che un soggetto esegue un’azione (verbo) che si ripercuote su di un oggetto (complemento oggetto) e che questa sia l’unica realtà. La fisica dice che non è così: ogni avvenimento è determinato da una molteplicità di concause. E queste concause sono, sempre per la fisica, infinite. Così noi pensiamo di essere tristi per qualcosa, ma in realtà quel qualcosa è solo un elemento che evidenziamo dallo sfondo. Essere liberi significa in primo luogo acquisire questa consapevolezza. E poi ancora esistono fenomeni che sfuggono alla caratterizzazione di causa-effetto e che vengono definiti «sincronicità».