A volte molti confondono il concetto di “profondità di trance” con il concetto di alterazione della realtà. Sono concetti differenti. L’alterazione e modificazione della realtà è un concetto a sé stante. Certe profondità di trance (ad esempio il cosiddetto stato sonnambulistico) sembrano più appropriate. In realtà è comunque creare alterazioni della realtà a qualsiasi livello. Anche la realtà quotidiana, ad esempio, è frutto di un nostro livello di percezione. Allucinazioni e Percezione della Realtà La nostra percezione del mondo è costruita attorno ai nostri sensi. Questi sensi sono la vista (abbreviato con V per "visivo"), l'udito (abbreviato con A per "Auditivo"), le sensazioni (abbreviato con K). Le modifiche di percezione sono quelle che chiamiamo "allucinazioni". Premesso quindi con questa definizione cosa sono i sistemi di rappresentazione, procediamo con la distinzione più importante riguardante il tipo di allucinazioni: a) Allucinazioni con riferimento esterno Si definisce “sistema complesso” un insieme di canali sensoriali. Una prima categoria di allucinazioni è quella che si ottiene quando si sostituisce un sistema complesso – cioè un insieme di canali sensoriali (V,A,O,G), o parti dello stesso, con un altro sistema sensoriale o parti di uno stesso altro sistema. Notate la voluta omissione del "K", ovvero del canale cenestetico. A volte, nell'ipnosi da palcoscenico, viene mostrato un tipo di allucinazione che è interessante per i nostri propositi: un ipnotizzatore suggerisce ad un uomo in una trance sonnambulistica l'allucinazione visiva (positiva), di fronte al soggetto, della più bella e seducente donna che lui si possa immaginare, mentre nella realtà, lì dove lui immagina la donna, si trova in verità solo una bambola di pezza. In un primo momento questo effetto può sembrare stupefacente, visto che il soggetto non è in grado di distinguere qualcosa di inanimato da un essere vivente. Se però esaminate con rigore scientifico tutti gli aspetti di questa dimostrazione di una allucinazione visiva, scoprirete che si potrebbe fare anche di più: vi è qualcosa che è utilizzato esclusivamente per eliminare possibili timori ed intrattenere il pubblico ma che potrebbe essere assolutamente inutile ai fini della dimostrazione stessa: la bambola di pezza! Infatti, tale elemento facilita grandemente l’alterazione sensoriale, ma non è essenziale. Grazie a suggestioni ipnotiche appropriate, infatti, si potrebbe convincere il soggetto, sia durante una sessione di trance sonnambulistica che come allucinazione post-ipnotica, del fatto che Giuseppe Garibaldi sia sempre al suo fianco. Una allucinazione costruita in tale maniera potrà arrivare fino ad essere completamente reale per il soggetto: anche se questo verrà messo in isolamento dentro una cella, il suo subconscio riprodurrà all'istante l'immagine, la voce, la presenza di Giorgio Garibaldi in carne ed ossa e la renderà accessibile al conscio. Se noi lo vogliamo — o se il suo subconscio lo vuole — il soggetto può eventualmente anche dialogare o stringere la mano all'eroe dei due mondi come se fosse realmente lì. Parlando di questo fenomeno, anche per riallacciarsi al tema di fondo, ritengo qui opportuno riportare una storiella che un famoso esperto di PNL, Richard Bandler, co-fondatore con John Grinder del modello classico della PNL, ama raccontare ai suoi studenti durante i suoi seminari, una storiella che viene spesso anche riportata da altri autori, come Tad James, un valente trainer che ha elaborato tecniche sue proprie, nel suo Master Practitioner 2002. Esistono video che mostrano Richard Bandler chiamato anche in ospedali psichiatrici per cercare di curare questo o quel paziente. Lo schizofrenico da lui preferito è un tipo che crede che gli attori della televisione escano regolarmente fuori dallo schermo e lo seguano dappertutto. Dopo aver ascoltato la descrizione dei "sintomi", il terapeuta chiese al nostro quale tipo di programmi lui guardasse in televisione. Quest'ultimo riferì di guardare cose come "La vecchia casa nella prateria" e simili polpettoni del pomeriggio vecchio stile. La diagnosi di Bandler fu immediata: "Questo non è un caso di schizofrenia! Questo è un caso inequivocabile di cattivo gusto! Hai mai sentito parlare del canale di Playboy? Conosco milioni di persone che vorrebbero essere in grado di avere allucinazioni come le hai tu!" E con questo torniamo al campo dell'ipnosi erotica. La domanda che si pone è: se è possibile avere delle perfette allucinazioni grazie all'utilizzo dell'ipnosi, perché non utilizzare questa abilità per proiettare nel nostro partner un nostro ideale di potente bellezza di vostra scelta? Un esempio pratico: se voi foste un uomo, ed il vostro ideale di bellezza fosse Sofia Loren (nel fiore dei suoi anni!) sareste d'accordo a fare all'amore con lei se io vi potessi assicurare che non dovrete tradire per fare questo la vostra ragazza o vostra moglie? E che cosa ne direste se, dopo aver fatto all'amore per due settimane con Sofia Loren, vi foste stufati di lei e per questo motivo voi tradiste l'attrice napoletana per Cindy Crawford rimanendo sempre fedele al vostro partner? Penso che adesso cominciate a comprendere le possibilità illimitate che il corretto uso dell'ipnosi può offrire a riguardo della sessualità umana e delle relazioni affettive in generale. Vi posso assicurare che vi è ancora molto, molto di più da scoprire sia in questo che nei prossimi capitoli. Le allucinazioni con riferimento esterno possono riguardare anche altri sensi, come ad esempio il gusto. Se vi interessate di ipnosi da qualche tempo, vi sarà sicuramente capitata l'occasione di osservare almeno una volta, durante una esibizione di ipnosi da palcoscenico, un soggetto che, previo adeguato condizionamento, si gusta senza battere ciglio una cipolla essendo fermamente convinto di assaporare una mela fino a quando l'ipnotizzatore non lo sveglia o fino a quando non glielo dice. In effetti si potrebbe addirittura condizionare una persona, grazie ad appropriate suggestioni date durante la trance sonnambulistica, a gustare il sapore di mela ogni volta che mangia una cipolla, anche se la persona è perfettamente consapevole di che cosa sta mangiando e vede anche che ha in mano una cipolla. Questa è una "dritta", tra le altre cose, importante per chi vuole utilizzare le risorse dell'ipnosi per dimagrire o semplicemente per passare ad una alimentazione più sana e naturale... ma noi stiamo trattando ovviamente ben altro argomento! E allora vediamo quali possono essere le applicazioni di questo ultimo esempio per quanto riguarda la sessualità: tutti gli umori secreti durante l'accoppiamento possono essere trasformati in deliziosi odori e liquidi secondo le preferenze formulate (spesso precedentemente, ma anche all'istante) sia consciamente che a livello subcosciente dallo stesso soggetto (eventualmente anche senza che la guida sappia esattamente quali odori e liquidi il subconscio della persona abbia scelto). Anche gli odori prodotti durante la vita comune, come il sudore, possono essere trasformati ad esempio, mediante la manipolazione del subconscio, nell'odore del profumo preferito del soggetto. Il suono di voce del vostro partner può essere modificato in modo di alzarne o abbassarne la tonalità o assumere il timbro di una voce che voi riteniate maggiormente attraente. In tutti questi casi, il subconscio agisce costantemente analizzando le informazioni che vengono assorbite dalla realtà esterna mediante i vostri cinque sensi e modificandoli all'istante di conseguenza come desiderato, per apparire qualcosa che voi conosciate e con la quale voi vi sentiate a più agio. E se adesso pensate di aver trovato la maniera migliore con la quale aumentare la qualità della vostra vita sessuale, posso assicurarvi per esperienza personale che vi sbagliate di grosso. b) Allucinazioni con riferimento interno Questo tipo di allucinazioni lasciano inalterato il sistema (V,A,.,K,0), spesso (non necessariamente) alterando le emozioni (quindi il cenestetico K) del sistema che noi vogliamo modificare; l'effetto primario è un cambiamento nel nostro sistema di valori. La vera "magia" avviene quando cominciate a manipolare il subconscio provocando allucinazioni con riferimento interno o cancellate imprints, eventualmente rimpiazzandoli con altri. In altre parole è possibile innamorarsi pazzamente di una sedia vuota, previo apposito condizionamento ipnotico effettuato a livello sonnambulistico. Ovviamente non lo vogliamo, ma ci ritorna in mente l'esempio che abbiamo menzionato prima. Se voi foste abbastanza esperti da fornire al subconscio del soggetto le suggestioni corrette, il soggetto troverebbe la bambola di pezza molto più attraente del precedentemente dichiarato ideale di bellezza, anche se, questa volta, vedeste la bambola di pezza come tale, ed il vostro ideale di bellezza stesse accanto alla bambola in carne ed ossa! Questo effetto è, almeno in teoria, leggermente più difficile da conseguire del primo tipo di condizionamento trattato (le suggestioni che alterano la realtà esterna), perché implicano la creazione, da parte del subconscio, di allucinazioni che non possono essere in primo luogo razionalmente comprese dal conscio, ma sono realizzabili senza alcuna difficoltà se l'ipnotizzatore è esperto nel formulare suggestioni a livello sonnambulistico, anche se veramente non ci serve andare così agli estremi del possibile per divertirci. La cosa importante che potete imparare da quanto scritto finora, è che voi potrete vedere il vostro partner come il vostro ideale di bellezza senza provocare alcun tipo di allucinazione estetica, quindi senza modificarne alcun dettaglio fisico, infatti anche se il vostro partner è "brutto" secondo i canoni di bellezza comunemente riconosciuti come vigenti, potreste essere portati a vedere il partner come l'ottava meraviglia del mondo, molto più attraente di una qualsiasi nota bellezza vista prima sul grande schermo o su pagine satinate, e la sua bellezza apparirà al soggetto come naturale ed usuale standard canonico di bellezza, sempre che il condizionamento sia stato effettuato come si deve. Posso assicurarvi che nel caso di una tale manipolazione a livello inconscio, la vostra relazione migliorerà vistosamente, senza infliggere al vostro cervello alcun tipo di danno o ferita, come sarebbe necessario per ottenere altrimenti questo tipo di alterazioni emozionali senza l'uso dell'ipnosi e dell'ipnoterapia (per capire perché, potreste voler consultare i rapporti esistenti in lingua inglese del lavoro di ricerca e dei particolari studi in materia del Dr. Vilayanur S. Ramachandran, superstar della neurologia). Se installata nella maniera giusta, l'alterazione ipnotica delle emozioni può aumentare di potenza col passare degli anni, in modo tale da annullare l'effetto diminutivo che il naturale invecchiamento fisico della persona provoca sul fascino esercitato sul soggetto. In altre parole, se voi siete il soggetto al quale sono state fornite le apposite suggestioni post ipnotiche, percepirete il vostro partner come sempre più attraente ogni giorno che passa, e la vostra relazione aumenterà di freschezza nella stessa maniera, indipendentemente dal fisico. 6. Installare, Modificare e Rimuovere Imprints L'ipnosi è un potente strumento con il quale possiamo effettuare modificazioni di atteggiamento e di modo di essere. Ogni aspetto della vita sessuale può essere oggetto di lavoro ipnotico. Nell'esempio che seguirà, semplificheremo il condizionamento ipnotico realmente necessitato, per farvi comprendere innanzitutto una distinzione importante ed altresì per spiegarvi l'utilità delle trasformazioni essenziali per mezzo di un lavoro di regressione durante la trance sonnambulistica. In una relazione può accadere che certe persone reagiscano in maniera negativa all’odore del partner, mentre per altri lo stesso odore può essere causa di eccitazione. In entrambi i casi si può dire che vi è un condizionamento in gioco. Quando nasciamo, infatti, la realtà non è né bella né brutta… Per un bambino un distributore è bello come la Gioconda... E’ solo successivamente che le impressioni e le situazioni ci portano a percepire ciò che ci circonda in una maniera o nell’altra. Torniamo all’esempio introdotto precedentemente. Utilizzeremo a questo scopo l'odore di sudore, in altre parole noi vogliamo che il soggetto percepisca questo odore del partner (e potremmo anche fare sì solo quello del partner!) in maniera che ne sia deliziata/o. Vi sono almeno tre vie da perseguire per creare efficientemente un cambiamento della percezione nel soggetto come stabilito qui sopra, le elenchiamo in ordine qualitativo di profondità di intervento: 1. Allucinazione con riferimento esterno: si cambia l'odore sgradevole del sudore freddo del partner nell'odore gradevole del profumo preferito del soggetto. 2. Allucinazioni con riferimento interno: si cambia la percezione dell'odore di sudore freddo da "sgradevole" a "gradevole" o ancora meglio a "deliziosa", semplicemente dando istruzioni apposite al subconscio: l'odore rimane lo stesso, solo il giudizio estetico ed emotivo relativo alla percezione di un tale odore cambia rispetto a quello che veniva espresso dal soggetto prima del lavoro di trance sonnambulistica. 3. Si sostituiscono o si cancellano l'/gli imprint(s) relativi al giudizio stesso: si fa regredire il soggetto all'epoca nella quale ha appreso (per mezzo di una diretta verbalizzazione da parte di figure di riferimento o attraverso una esperienza personale, di solito questo avviene durante l'infanzia) che l'odore di sudore freddo "puzza", ovvero "è sgradevole", si applicano in quel periodo le desiderate modifiche (amnesia e/o ristrutturazione delle credenze per l'imprint, eventualmente aggiunta di ricordi artificiali che portino il soggetto a sviluppare un imprint positivo, lasciandogli supporre che si tratta di un odore delizioso, eventualmente anche abbinando il ricordo di particolari emozioni con l'odore stesso) e poi, dopo aver cambiato l'imprint si può passare ai punti 1) e 2) come un rinforzo del nuovo condizionamento ipnotico. Occorre ricordare che il cambiamento al livello più profondo deve essere sempre fatto con estrema cautela e non è necessariamente il metodo da preferire. Cambiando questo imprint difatti, il soggetto tenderà a credere che il suo odore personale sia gradevole in ogni situazione che si presenti, quindi potrebbe essere molto sorpresa/o dei commenti che si sentirà riversare addosso da estranei quando sfoggia suo malgrado questo "profumo" in pubblico. A questo punto, il soggetto potrebbe ignorare questi commenti, a causa delle sue modificate credenze di base, e questo è qualcosa che deve essere evitato a tutti i costi, quindi generalizziamo ora questo aspetto e cerchiamo di fornire delle buone ragioni per cui questo è così. A meno che non abbiate già una conoscenza molto approfondita di voi stessi, innanzitutto vale la pena di cambiare solo alcuni — se non addirittura nessuno — dei nostri imprints, visto che questi hanno quale ragione ultima di esistere quella di proteggerci da un danno che può essere maggiore di quello che riceviamo dalla eventuale limitazione dello sviluppo della nostra personalità dovuta all'imprint stesso. Oltretutto gli imprints mostrano alla nostra mente la retta via comportamentale da utilizzare giorno dopo giorno. Nel caso del sudore freddo, l'imprint ha soprattutto a che vedere con il valore dell'igiene ed il ruolo che quest'ultima occupa nella nostra società, un valore che si è sviluppato storicamente per le malattie che sono state generate dalla mancanza di igiene stessa. Come abbiamo già fatto presente in precedenza, vi sono principalmente due tipi di imprints: quelli che assumiamo per diretta esperienza personale, soprattutto in giovane età, e quelli che ci vengono forniti dai nostri ecosistemi sociali o culturali. Siccome di solito dobbiamo vivere in qualcosa come una società, ogni modifica, sostituzione o rimozione di imprints che ci sono stati forniti da un nostro ecosistema sociale o da un nostro ambiente culturale, avrà prima o poi una ripercussione sulle nostre relazioni con gli altri membri della nostra comunità. Per questo può avvenire un rifiuto espresso da altri membri della società di voler avere a che fare con noi, fino addirittura ad arrivare, nel peggiore dei casi, alla nostra emarginazione totale. È quindi di fondamentale importanza preservare questo tipo di imprints. Le società, comunque, mutano rapidamente, ed il sistema di valori che le persone adottano varia di generazione in generazione (per capire questi cambi generazionali nel sistema di valori vi consigliamo gli scritti ed in generale il lavoro di quel gran mattacchione che è il Prof. Morris Massey), quindi in alcuni casi alcuni giudizi ed alcune credenze fanno parte di una generazione che nella nostra società non hanno più alcun peso. Nel caso il vostro partner abbia secondo voi questo tipo di credenze, vi supplico di non osare la modifica di alcun imprint sociale di base durante la trance sonnambulistica, visto che nessuno vi ha mai autorizzato e nessuno vi autorizzerà mai a modificare l'impatto del vostro partner sul suo ambiente sociale, decidendo quali di questi imprints siano obsoleti e quali no, solamente perché avete una opinione su un argomento che differisce da quella di quest'ultima/o: ricordatevi, in questo caso, che secondo il vostro partner potreste essere voi quelli ad avere un imprint da cambiare e dubito che ve lo fareste modificare consensualmente; oltretutto potreste causare al vostro partner un danno irreparabile alle relazioni che intrattiene con gli altri membri della sua comunità, perché lei/lui è stata/o accettata/o come era prima è non come voi vorreste che fosse. Come regola, se volete cambiare delle credenze, usate la PNL a livello conscio, mai la trance sonnambulistica. Infatti la mente conscia è influenzabile più facilmente attraverso delle suggestioni dirette, mentre la mente inconscia attraverso delle suggestioni indirette. Vi possono comunque essere delle eccezioni a questa regola. Una di queste eccezioni, come vedremo anche in uno dei prossimi capitoli, è data quando le suggestioni vengono limitate nel loro effetto per mezzo di restrizioni temporali o di restrizioni riguardanti l'ambiente nelle quali diventano valide o attive, ad esempio nella stanza da letto matrimoniale. Potremmo, infatti, cambiare di proposito la nostra personalità, come il nostro partner desidera e contemporaneamente sentendoci come ci saremmo sempre voluti sentire, durante, ad esempio, l'atto sessuale. Anche in questo particolare caso, comunque, sarebbe perlomeno corretto, dal punto di vista etico, discutere questo tipo di trasformazione con il vostro partner prima di fornire suggestioni specifiche al subconscio che le deve eseguire: vi sentirete meglio sapendo di non avere fatto nulla di immorale e potreste anche ricevere degli ottimi consigli. Nel caso quindi vi trovaste nel bel mezzo di un lavoro di trance sonnambulistica e vi capiti di venirvi in mente una idea del genere, fate riemergere la vostra anima gemella dallo stato di trance sonnambulistica e discutetene assieme a livello conscio prima di procedere con il suddetto tipo di suggestioni. Passiamo dunque a quel tipo di imprints che si sono formati nell'individuo principalmente attraverso esperienze personali durante l'infanzia e la crescita in generale, visto che questo è il tipo di imprints che qualche volta vale la pena di modificare (nel consueto lavoro di ipnoterapia facciamo riferimento in questo caso principalmente a quelli che sono patologici e/o in netto contrasto con quelli posseduti dalla maggior parte degli altri elementi dell'ambiente sociale nel quale il soggetto agisce, mentre nel campo dell'ipnosi erotica ci riferiamo esclusivamente ad un cambiamento di percezione, eventualmente anche a quello delle tecniche utilizzate durante l'atto sessuale, basato sul previo accordo raggiunto a livello conscio tra la guida ed il soggetto). Come esempio, useremo quello che moltissimi uomini desiderano da una donna e che viene negato da alcune perché lei, spesso, prova come una repulsione "naturale" mentre lo fa o addirittura anche solo a pensarci: il sesso orale. Per esaminare come questo particolare problema può essere risolto, utilizzeremo nuovamente la nostra distinzione per quanto riguarda le diverse profondità di intervento possibili. 1. Chiediamo al nostro partner quale sia il suo sapore preferito (esempio pratico: cioccolato). Poi diamo adeguate suggestioni durante un lavoro di trance sonnambulistica per sostituire il vero sapore ed odore dello sperma (eventualmente si può sostituire anche il colore) con quello che il soggetto ha scelto in precedenza. Potremmo altresì suggerire al soggetto che i suoi denti non toccheranno mai il membro maschile, visto che hanno la stessa carica della superficie della pelle del pene. Per coadiuvare e rafforzare questa suggestione si può aggiungere la visualizzazione dei denti e del pene come due magneti che si allontanano (repellenti) l'uno con l'altro perché hanno la stessa polarità (carica). 2. Le suggeriamo in trance sonnambulistica che il seme ha un sapore delizioso, eventualmente rinforzando quanto detto dandole suggestioni contingenti appropriate, come quella di essere stimolata sessualmente dall'idea di fare sesso orale e/o di raggiungere automaticamente un orgasmo devastante poco dopo aver ingerito il seme maschile. Potremmo anche suscitare in lei emozioni di tenerezza o affetto alla vista del membro maschile nei confronti dello stesso. 3.