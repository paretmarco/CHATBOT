In tale situazione le nostre percezioni si acutizzano, siamo più noi stessi in quanto l’ambiente nuovo stimola la nostra sensorialità. Quando si dice che l’uomo utilizza solo una parte del suo potenziale si intende esprimere questo concetto. L’unica maniera di ottenere il risultato L’unica maniera è il risveglio della coscienza. Anche se nelle pagine successive saranno descritti vari metodi basati sull’energia per elevare la coscienza, solo l’attenzione e la vigilanza, mantenute con costanza, possono permettere di raggiungere i gradi più alti. In altre parole, già gli esercizi esposti finora, condotti in maniera continuativa, possono portare al risultato finale»22. Per gli antichi alchimisti, «il fuoco di ruota» deve ardere «dall’inizio alla fine dell’Opera». Nel fuoco dell’attenzione continua, l’Ego si dissolve e appare la vera realtà. L’attenzione fissa sul corpo incomincia a farci distinguere tra realtà esterne, pensieri ed emozioni, e appare il vero tempo. In questa chiave può anche essere letta la frase evangelica: «Lasciate i bambini, non impedite che vengano da me, perché il regno dei cieli è per chi assomiglia a loro» 23. Il bambino infatti, che ancora non ha costruito la propria realtà e il proprio Ego vive il tempo in maniera differente dall’adulto ed è «fuori dal tempo». Analogamente noi possiamo recuperare tale dimensione primaria e «uscire dal tempo» attraverso l’attenzione continua all’adesso. O, per citare il filosofo Origene 24: A noi non preme accertare lo scopo della vita, ma il valore della vita. Se la mia vita non è che un bagliore di lucciola, una meteorite nel buio d’una notte estiva, a me non importa che la notte sia eterna, ma importa solo l’attimo del mio transito. Non vi è nessun dubbio filosofico che, se io non sono nulla per gli altri, sono per me l’essere più importante che esista. Io sono la realtà. Ciò che io vado dunque cercando non è un significato universale, ma un significato personale delle mie azioni, o per dir meglio, personalità e universalità si confondono perché io sono l’universo. 120 L’ENERGIA SEGRETA DELLA MENTE GLI ELEMENTI 121 Ulteriori Considerazioni pratiche sul denaro, il piacere e la salute Il piacere Come raggiungere il vero piacere? Prima di tutto, esiste? Dolore e piacere infatti sono due vette talmente esigue che non si può mantenervisi in equilibrio per più di un attimo25; felicità e infelicità sono invece due stati. Il piacere normalmente è per molti vissuto solo nella «variazione di stato» conseguente a uno stimolo. Ma è legge fisiologica che stimoli eguali ripetuti rendono insensibile l’organismo ricevente, e quindi, perché il piacere possa essere continuato, occorre o che lo stimolo sia sempre più forte o che sia tanto raro da permettere che l’organismo lo accolga come una novità. In poche parole, il piacere si comporta come il tempo, viene ingoiato dalle abitudinarietà e, apparentemente, dopo un po’ svanisce. La persona che va a teatro una volta al mese immagina volentieri che gli abbonati provino un piacere eguale al suo, moltiplicato per il numero delle recite fissate dall’abbonamento. Invece l’abbonato… sbadiglia! Il venditore sempre in viaggio non prova affatto il piacere di muoversi dello scolaro in vacanza; il figlio del pasticciere non mangia mai dolci. La storia dei fumatori, dei morfinomani, dei cocainomani, degli alcoolisti insegna che le sensazioni, per rinnovarsi, hanno bisogno di dosi sempre più elevate. Poniamoci un quesito: quale è il punto culminante del piacere per l’uomo medio? L’attimo stesso del possesso, anzi il primo attimo. Subito dopo inizia la fase discendente. Perché? Sempre per lo stesso motivo: perché la tensione cessa. Il piacere della tensione risiede nell’alterazione del corpo. I fisiologi ci specificano: attività cardiaca aumentata, polso più forte, plenitudine dei vasi capillari, respirazione accelerata ecc… Chi gode di più e anche chi soffre di più è in tal caso è colui che maggiormente risulta sensibile agli stimoli. Ma esiste un piacere sempre rinnovato? Sì, esiste, ed è quello verso cui vi guidiamo in quest’opera. La sua chiave non risiede nella tensione, bensì nell’attenzione. Esso nasce dall’essere nell’istante presente, saper vedere la realtà quale essa è, dall’uscire dai meccanismi abitudinari che ci impediscono di meravigliarci di fronte al mondo. Il piacere è nell’ora. La noia nasce solo quando noi ci facciamo prendere dall’abitudine ed entriamo in meccanismi automatici. La chiave della serenità è quindi provare piacere nell’adesso. In questa visione, l’unico desiderio che esiste è il desiderio logico, desiderio attivo, in via di realizzazione. Ovverosia è il sapere che una cosa si realizza, per cui mettiamo in moto l’organismo. Un desiderio irreale o impossibile è per ciò stesso un desiderio morto, privo di virtù dinamica. Io non desidero andare sulla luna, i desideri in questo momento fuori dalla mia possibilità mi lasciano del tutto indifferente. In conclusione, la gioia non risiede nelle cose, ma nella ricettività organica26. In questo consiste l’accesso alla vera felicità, che più che una somma di piaceri, è uno stato generale organico, una disposizione a provare piacere, una sensibilità orientata verso il piacere e uno stato d’animo che gode di ciò, natura che gode di se stessa. E che porta a saper esser sensibili al piacere che è nell’ora e a essere insensibili al dolore. Il denaro La legge del dare, ricevere e prendere risulta dalla pratica dell’attività umana di tutti i giorni… e non vi sono alternative possibili che possono eluderla, siano quali siano gli ordinamenti sociali e politici esistenti 27. Tutti dicono «il denaro non dà la felicità». Tuttavia nessuno applica questa massima. Non vi è uomo che non ami possedere del denaro e che non consideri il suo acquisto come una delle migliori garanzie di felicità. C’è quindi una contraddizione. Incominciamo a osservare quanto realmente succede. Il giovane in generale non ha molti quattrini, ma si consola e trova il modo di divertirsi anche se è al verde. Diventato adulto, cacciato in una carriera come un puledro in una stalla sperimentale, irreggimentato, incasellato, omologato, incomincia a produrre e a diventare un valore economico. L’uomo allora pensa di vale122 L’ENERGIA SEGRETA DELLA MENTE GLI ELEMENTI 123 re tanto. Più rende e più guadagna. Se è intelligente e capace di farsi strada, incomincia ad accumulare. Più il gruzzolo è consistente e più è tentato di accrescerlo. Il concetto di ricchezza cessa di essere un concetto economico, ma diventa puramente rappresentativo, e il suo valore non è più intrinseco ma comparativo. L’uomo guarda solo davanti a sé, e se prova un fugace senso di orgoglio paragonandosi a chi sta dietro di lui, subito ne è offuscato misurandosi con chi sta avanti. Il denaro diventa così simile a un miraggio fatato: appena stendete la mano per raggiungere la felicità promessavi, eccola più lontana e inafferrabile. Credevate di esser felici una volta raggiunti i centomila euro, ma ora che li possedete vi sembra che non sarete felici con meno di un milione. Questo accade perché la serie dei numeri è infinita, e inoltre perché, come notava acutamente Schopenhauer, il denaro è il bene assoluto, quello che non provvede a un solo bisogno, ma a tutti i bisogni in astratto. Chi aspira a un bene non si sente appagato se non quando ne consegue il possesso concreto, ma così non può avvenire per il denaro, che è una «possibilità» e non un «fatto». Il denaro è la forma di successo più ricercata perché più facilmente accessibile e ostentabile. Un arcimilionario, anche se è stupido o ignorante, trova sempre chi lo riverisce e lo riempie di adulazione. Nella società moderna si ha troppa fretta, ci si muove troppo, si vede troppa gente per trovare il tempo di attribuire un valore reale a ciascuno. Si fa più in fretta a leggere l’etichetta che ciascuno di noi porta in giro. Assomigliamo tutti ai camerieri di un albergo che si precipitano incontro all’azzimato signore e alla donna ingioiellata, e mostrano il più cordiale disprezzo per il filosofo vestito alla penultima moda. Tutti sono convinti che il denaro compra tutto e ancor più che senza denaro nulla è possibile. Stabiliamo dunque che, se il denaro non determina la felicità, la mancanza di denaro è oggi una causa di infelicità. Troppe volte oggi, secondo il detto di Lutero, «il denaro è un’arpa affidata alle zampe di un asino» perché non ci venga voglia di suonarla, se siamo convinti di poterlo fare con maestria. Concludiamo esortando il nostro lettore a guadagnare del denaro, molto, moltissimo denaro, ma tenendo presente quanto segue. Primo: il denaro non va confuso col piacere. Il piacere deriva da una ricchezza non monetizzabile, cioè dalle riserve tratte da noi stessi: il piacere fisico dall’integrità e dal vigore del corpo, il piacere morale e intellettuale dai nostri sentimenti, dal nostro ingegno. L’abbiamo visto in precedenza. È evidente che un dispeptico a cui venga offerta una torta di marzapane invidia il garzone di muratore che sgranocchia la sua pagnotta sdraiato al sole. Esiste poi la legge dell’assuefazione. Il ragazzo ricco che aspira a possedere una Ferrari prova una felicità vertiginosa quando il padre gliela compra, ma al quinto giorno già non ci fa più caso. Chi desidera qualcosa crede felici tutti coloro che ne sono in possesso: ma quando l’avrà è matematicamente certo che dopo poco gli sembrerà tanto naturale averla quanto l’avere i polmoni per respirare, e non ne ricaverà più alcun piacere. Ma non è tutto: ogni possesso porta con sé la necessità di un più alto tenore di vita, come se si salisse di un gradino. Anche qui è in gioco la legge che l’abitudine uccide il piacere. Se possedete una casa, la spesa che dovete sopportare non è solo quella dell’acquisto, ma entrano in gioco le imposte, la manutenzione, l’amministratore, il giardiniere ecc. Se comperate uno yacht dovete affittare il posto barca, trovare lo skipper, pagare il carburante e così via. Peggio ancora, ogni possesso di ricchezza crea infiniti obblighi, perdita di tempo, limitazioni della libertà personale. Un ricco «che voglia vivere da ricco» ha il suo da fare, come chi deve guadagnarsi il pane per vivere. Concludendo, non è tutto oro quello che luccica. Il problema che ciascuno di noi dovrebbe risolvere è prendere una decisione mirata e trovare il punto ottimale della propria condizione economica. Quello cioè prima del quale le ristrettezze provocherebbero una sofferenza e oltre il quale la ricchezza diventerebbe un inutile peso. La soluzione è strettamente personale. Dapprima dobbiamo capire cosa vogliamo. La nostra mente, infatti, è programmabile sul raggiungimento di un optimum che corrisponde a quello che si ritiene necessario per vivere. Una volta assorbita questa credenza, essa tenderà a dirigerci verso quella direzione e a mandarci messaggi negativi se non la seguiamo. Se ci lasciamo condizionare dall’ambiente, può darsi che gli obiettivi fissati siano troppo bassi (come semplicemente pagare le bollette) o troppo alti e difficili. Una stella del cinema non può esser felice senza automobili, gioielli, tutte cose delle quali un professore di matematica fa tranquillamente a meno. Quando la nostra ricchezza è arrivata a un punto tale da conseguire i nostri obiettivi, ogni surplus è di peso anziché di utilità. Pochissimi sono gli uomini che hanno il buon senso di ritirarsi in tempo. Schopenhauer afferma che un uomo in possesso di una sostanza tale da non esser più obbligato ad alcun lavoro, padrone delle proprie forze e del proprio tempo, l’uomo che può dirsi ogni mattina «la giornata mi appartiene», è di una stoffa diversa da quella dei paria obbligati a sgobbare. Ma fra chi ha una rendita media, ma suf124 L’ENERGIA SEGRETA DELLA MENTE GLI ELEMENTI 125 ficiente a vivere in libertà, e chi ne ha una molto cospicua, la differenza è infinitamente più piccola che tra il primo e chi non ha nulla. In conclusione, ciascuno dovrebbe trovare il modo di guadagnare più denaro possibile, faticando il meno possibile.