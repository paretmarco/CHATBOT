In altre parole l’atto sessuale deve essere vissuto stando concentrati nell’ora e non focalizzandosi ad un risultato. Per ottenere questo risultato può essere utile ricordare ad esempio che ci sono tipi diversi di erezione o di lubrificazione oppure suggerire che si può essere anche temporaneamente egoisti (togliendo così l'attenzione da quel che accade). L'eccesso di attenzione e preoccupazione è dannoso. Nel caso invece di pazienti bloccati con mancanza di eiaculazione per troppa attenzione gli si può suggerire che si guardano dall’esterno, curiosi di vedere quel che capita. Un altro metodo è quello di dare confidenza al proprio corpo. Anche l'espressione delle fantasie sessuali è utile. Il paziente le esprime poi al suo partner e questo porta ad un approfondimento della relazione. Un altro vantaggio di tale recupero è quello di abbandonarsi alla fantasia sessuale qualora il paziente non riesca a fare attenzione alle sensazioni. Queste suggestioni possono rendere il tutto col tempo più automatico in quanto una caratteristica dell'atto sessuale è l'automaticità. Infine uno spazio dal quale può essere riattivato il desiderio sessuale è il sogno. Rappresenta infatti un elemento da riconoscere ed integrare. Un altro metodo è dire che ogni tocco del partner ricorda e rivivifica altre esperienze. Ogni cosa che noi impariamo può essere inoltre potenziata con un'appropriata visualizzazione. Una delle maniere più semplici è chiudere gli occhi ed assistere come ad un film, rendendolo il più vivido possibile.Per migliorare infine l'efficienza nel futuro della performance. Immaginarsi di osservarsi in una sfera di cristallo è una tecnica ipnoterapeutica efficace talvolta usata a questo proposito, vedendosi fare l'amore bene nel futuro. Metodiche Fisiche in combinazione con metodiche ipnotiche Il sesso è una realtà fisica: è fondamentale anche lavorare sotto il punto di vista fisico, quindi con: ginnastica e stimolazione sensoriale generica: ogni stimolazione sensoriale può aiutare a riportare l’attenzione sul corpo e migliorare la sensibilità e quindi in ultima analisi le performances. Inoltre ogni uomo e donna è composto sì da una parte mentale, ma anche da una parte fisica. Una gran parte dei problemi che si ricontrano possono molte volte essere risolti rapidamente ed efficacemente facendo attenzione a questa dimensione del nostro essere. 1. esercizi specifici ginnici: esiste una ginnastica specifica che può migliorare l’efficacia sessuale. I confini di quest’opera non permettono di parlarne approfonditamente; per l’uomo si basa comunque su esercizi che concentrano la loro azione nella parte bassa del corpo e nella zona delle coscie, consigliamo quindi a chiunque voglia potenziarsi in tale senso di camminare, eseguire piegamenti, addominali etc… E’ nostra intenzione approfondirla a parte. Vi consigliamo anche a questo scopo la partecipazione ai nostri stages pratici (vedi informazioni al fondo del libro) 2. esercizi specifici basati su posizioni sessuali specifiche: in questo caso assistiamo al miracolo nel quale il sesso guarisce e potenzia il sesso stesso! Durante l’atto sessuale, infatti è possibile stimolare per riflessologia specifiche zone del pene e della vagina. La posizione ideale vede la donna presa di fianco di dietro. E’ necessario procedere lentamente all’inizio e risultati interessanti possono essere raggiunti in una quindicina di giorni. 23. Il culmine sessuale: tipi di Orgasmo e Multiorgasmia Il potenziamento sessuale può portare a sviluppare vari tipi di orgasmo. Le tecniche di ipnosi erotica possono a questo punto costituire uno strumento utile per potenziare le sensazioni che ne nascono. L’orgasmo è la manifestazione profonda dell’energia erotica. Il passaggio successivo è incanalare quest’energia in direzioni utili per la crescita umana. Si tratta di un momento nel quale prendiamo contatto con l’uomo e la donna naturali, una parte del nostro essere che non conosce la civilizzazione ed è codificata nel nostro patrimonio genetico. E’ un momento in cui siamo veri. E’ quindi importante incominciare ad esplorare le fonti ed i modi di creazione di tale potente forza. Distinguiamo innanzitutto tra orgasmo femminile ed orgasmo maschile: Vari tipi di orgasmo in una donna ed il loro collegamento con l’ipnosi erotica La donna ha vari tipi di orgasmo che accenniamo e commentiamo qui di seguito: 1. Orgasmo Clitorideo: il clitoride è un organo il cui unico scopo è provare piacere. E’ ricco di terminazioni nervose. Parallelo e facilitante per tale tipo di orgasmo è l’eccitazione delle sensazioni tramite la parola. 2. Orgasmo Vaginale: mentre per Freud era considerato fondamentale e superiore al precedente, per alcuni studiosi moderni è un orgasmo costruito essenzialmente dalla cultura. In ogni caso tale tipo di orgasmo sembra costruirsi nella mente attraverso delle considerazioni culturali sulle sensazioni fisiche. 3. Punto G: il punto di Grafenberg è a volte capace di creare intense stimolazioni. Tuttavia la sua localizzazione è molte volte difficile. 4. Mentale: La mente è l’inizio di tutto. E’ possibile, come già accennato precedentemente, solo attraverso le parole e stimolazioni leggere provocare tale tipo di orgasmo. 5. Spirituale, di espansione mentale: tale tipo di orgasmo è l’orgasmo collegato allo sviluppo delle tecniche energetiche spiegate in una parte successiva del libro. Vari tipi di orgasmo in un uomo e loro collegamento con l’ipnosi erotica Orgasmo fisico: l’uomo ha essenzialmente un orgasmo di base che può essere esteso. In altre parole le sue sensazioni possono essere: ridotte: concentrate all’organo sessuale potenziate: estese attraverso il lavoro energetico a tutto il corpo Orgasmo mentale e spirituale: anche l’uomo è in grado di orgasmo mentale e spirituale. In particolare l’orgasmo spirituale può avvenire solo se le sensazioni sono diffuse nel corpo. Come nella donna, i livelli superiori di orgasmo richiedono per svilupparsi parecchio tempo e si potenziano a seguito di orgasmi ripetuti. Per parlare quindi di questi livelli di orgasmo dobbiamo entrare nel mondo affascinante della multi-orgasmia. La Multiorgasmia Sia l’uomo che la donna sono capaciti molteplici orgasmi. Per la donna è abbastanza semplice, una volta che vi sia la disponibilità. La chiave per lo sviluppo della Multi-orgasmia è per la donna principalmente mentale. Per l’uomo il segreto è imparare ad imparare ad avere un orgasmo senza eiaculare. Questo richiede essenzialmente accrescere la propria sensibilità a quello che sta avvenendo nei vari momenti. Senza eiaculazione non c’è periodo refrattario. Non vi è neppure una perdita significativa di erezione e questo da la possibilità di continuare il rapporto fino al momento in cui siete pronti ad avere un orgasmo con eiaculazione simultanea. Per raggiungere tale obiettivo essenzialmente l’uomo deve: imparare a calibrarsi sulle sue sensazioni. Sviluppare una fisicità adeguata nella quale ha particolare importanza una serie di esercizi fisici per i quali rimandiamo ora ad altre opere. Come attivare al meglio la risposta orgasmica Vi sono alcuni elementi che possono aiutare ad attivare al meglio la vostra risposta orgasmica: 1. sanità fisica: una lieve indisposizione tende a render più difficile la risposta orgasmica. In ogni caso l’esercizio fisico, il rapporto col corpo migliorano le possibilità di un risultato positivo 2. attitudine mentale: le preoccupazioni bloccano la risposta orgasmica. L’ipnosi erotica deve essere condotta preliminarmente al fine di creare la buona attitudine mentale. 3. Piacere dell’istante: Il rapporto deve essere condotto attraverso il piacere dell’istante e non l’anticipazione. 4. riscoperta della naturalità: la troppa intellettualizzazione blocca la risposta orgasmica che è essenzialmente una risposta primitiva. A questo punto le tecniche energetiche possono essere insostituibili per recuperare la naturalità all’interno dell’uomo 5. Flusso relazionale positivo. L’atto sessuale è condotto a due. L’energia di due persone che si compenetra si moltiplica al tempo stesso. Come potete capire, quando parliamo di erotismo e sessualità stiamo parlando di un tutto. Per viverlo al meglio dobbiamo essere integri e noi stessi. 24. Ipnoterapia per superare angosce, ansie riguardo alla sessualità ed altre problematiche La mente è elemento fondamentale per il nostro benessere. Finora abbiamo trattato argomenti essenzialmente non terapeutici, ma è importante capire che l’utilizzo dell’ipnoterapia può a volte essere insostituibile, soprattutto quando ci troviamo di fronte a condizionamenti non voluti che ci impediscono di vivere appieno al sessualità. L’ipnosi (e le tecniche collegate), possono rappresentare un trattamento veramente efficace per superare angosce, ansie, ed ogni altro elemento che può essere di ostacolo alla relazione. Una preoccupazione può ad esempio impedirci di prendere contatto con la nostra essenza più profonda, con la nostra naturalità. Varie tecnologie possono venirci in aiuto, e distinguiamo a questo proposito tra tecnologie “orizzontali” e tecnologie “verticali” 1. Tecniche ipnoterapeutiche classiche: includono l’utilizzo della linea del tempo e della regressione per ritornare ad “imprint” negativi, risolverli e permetterci di vivere più pienamente il presente. 2. Tecnologia della Presenza: essere presenti significa “esserci”, essere neo nostro corpo ed essere nella nostra naturalità. Abusi Sessuali Passati e Regressione Spontanea La tematica dell'abuso sessuale deve essere sempre trattata da uno specialista, ovvero perlomeno da un operatore con delle buone fondamenta di ipnoterapia, quindi non "giocate a fare il terapeuta" se non lo siete. Talvolta l'ipnosi, coadiuvata con altre tecniche di visualizzazione può alleviare il trauma da abuso sessuale. Soprattutto quando una esperienza traumatica di questo livello è accaduta durante l'infanzia, ma anche, a volte, in età adulta, il subconscio può "celare" il ricordo dell'evento, rendendolo inaccessibile al conscio per proteggere quest'ultimo. A volte il ricordo può affiorare anche in maniera non pianificata. Ad esempio, quando il soggetto entra nello stadio sonnambulistico, il suo subconscio potrebbe regredire al tempo in cui l'evento si è svolto, rivivendo quindi momento per momento tutto quanta l'esperienza traumatica già vissuta in passato. Il fenomeno della regressione spontanea può addirittura spaventare il terapeuta, eventualmente perfino scioccarlo se quest'ultimo non è preparato professionalmente a questa eventualità. In questi casi rimanete quindi calmi, NON TOCCATE IL SOGGETTO (potrebbe diventare un ancoraggio involontario dello stato d'animo in cui si trova il soggetto in quel momento), ed una possibilità qualora non sappiate come operare è suggerire- le / gli "La scena sfuma e ti concentri sul tuo respiro". Evitate a tutti i costi di intervenire con suggestioni ipnotiche in quel preciso momento, senza aver chiesto prima delucidazioni al conscio della persona sul da farsi. Lasciate andare nuovamente le memorie del trauma, fate riemergere il soggetto dallo stadio sonnambulistico ed informatelo della regressione spontanea a causa di un trauma del passato; se il soggetto vuole sapere di cosa si tratta, allora procedete, eventualmente prima rendendo al conscio le memorie nascoste e poi con un ulteriore lavoro di terapia. 25. Sesso e salute. Le posizioni sessuali di guarigione ed il loro collegamento con la PNL e l’enneagramma Oltre che l’applicazione di tecniche prima del rapporto, è anche possibile operare per il nostro miglioramento durante il rapporto. Accenniamo ora ad un argomento poco conosciuto ma estremamente interessante: le posizioni di guarigione nell’atto sessuale e la potenza guaritrice del sesso stesso. La tradizione ha individuato specifiche posture che possono potenziare il benessere individuale. Poiché il fine è di guarigione, in tali posizioni l’orgasmo è: da ritardare il più possibile nelle posizioni fisiche (in altre parole bisogna concentrarsi sull’integralità del corpo), da coltivare invece con attenzione per i cambiamenti di tipo mentale (dove invece sfruttiamo la sua forza per aumentare l’energia mentale). Una prima considerazione di base è che il momento sessuale è un momento di rilassamento. E’ quindi possibile approfittare di quest’occasione eccezionale per rimodellare sia il nostro corpo che la nostra psiche. Ad esempio è possibile risolvere con adeguate posizioni dolori di schiena o di vario tipo, semplicemente concentrandoci sulla zona e dirigendo il rilassamento ed il piacere. Ma un aspetto ancora più interessante è quando dirigiamo l’energia sessuale per effettuare specifici esercizi mentali che alimentiamo con l’energia dell’orgasmo.