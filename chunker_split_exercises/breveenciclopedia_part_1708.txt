Questo è percepibile da chiunque in ogni momento della vita: l'impatto di una persona è differente dall'impatto di un'altra. Semplicemente osservando la gente camminare per la strada possiamo renderci conto della differente energia che ognuno trasmette. Così come possiamo farlo a volte consciamente, lo facciamo costantemente inconsciamente. Le attrazioni, i desideri, sono spesso incanalati lungo quanto ci viene trasmesso dall’altro, e tutto ciò ci aiuta a determinare se possiamo o non possiamo avere corrispondenza con il nostro partner. Come detto, l’ideale è sviluppare la posizione di flessibilità. Tale posizione di equilibrio ci aiuta a massimizzare il nostro potenziale relazionale. Per raggiungere una tale posizione è necessario un training specifico, mirato appositamente al fine di divenire il più possibile consci nel nostro comportamento. L'energia infatti fluisce altrimenti secondo delle strade specifiche dettate normalmente dal nostro inconscio, che le danno una specifica forma e fanno sì che una stessa carica energetica abbia maggiore impatto su di una persona e minore su di un'altra. Nel caso di relazione con una persona che non mira all’approfondimento magnetico accennato sopra (raggiungimento della flessibilità), è possibile capire le forme attraverso cui transita l'energia di modo da avere la "chiave d'accesso" al nostro partner. In altre parole possiamo ottimizzare i nostri flussi di comportamento fino ad arrivare ad una completa fusionalità col partner. Tale posizione rappresenta però anche un rischio, in quanto la forza della relazione così sviluppata rischia di prendere il controllo su noi stessi, e questo tanto più la disparità di potenziali è marcata. Un amico di nostra conoscenza notava ad esempio che esercitava in forza del suo aspetto magnetico un’attrazione irresistibile su certe persone. Tuttavia le persone da lui attratte erano il suo opposto: eccessivamente elettriche e non completamente equilibrate. Il nostro consiglio è di ricercare sempre partner che a loro volta mirino all’equilibrio, e di lavorare anche su sé stessi a tale scopo. La prima divisione in due polarità può essere portata anche oltre, distinguendo ulteriori caratteristiche. L’aspetto magnetico e l’aspetto emissivo rappresentano infatti una visione di base iniziale dell’atteggiamento umano che può essere approfondita fino ad arrivare ad un certo numero di sottodivisioni, (nella tradizione occidentale tre o quattro) e che può anche essere accostata alla divisione in gruppi cerebrali accennata a livello fisiologico. Per aiutare lo studente, riportiamo nella tabella che segue la corrispondenza tra i vari elementi. Tale schema è frutto delle nostre ricerche ed osservazioni sperimentali, connesse a loro volta con quanto affermato tradizionalmente in quest’ambito. Gruppo di base Intellettuale Spirituale Fisico Senso prevalente (fase intellettuale) Vista Udito Corpo Comportamento (fase comportamentale) Attivo Misto (sul fondo non coinvolto) Recettivo / Attuativo Simbolo energetico tradizionale Fuoco Aria Acqua/Terra Sistema Corporeo di base Respirazione Sistema Ghiandolare Digestione Queste forme di comportamento sono rappresentate nella tradizione occidentale dai cosiddetti "elementi", che, dai greci in poi, sono definiti come aria, acqua, terra e fuoco. E’ da notare che la parola “elementi è metaforica. Una persona “fuoco” sarà attiva, “focosa” ed a sua volta cercherà normalmente un partner che la equilibri. Attraverso la comprensione della meccanica degli elementi è possibile infatti incrementare l'azione energetica trovando il partner complementare. La tecnica di ricerca solo di una complementarietà può però essere anche rischiosa, in quanto la sua efficacia è tale che può anche creare dipendenze tali per cui una persona continua a ricercare l'altra incessantemente in quanto è per lei Fonte Energetica. Infatti, se una persona diventa la fonte attraverso cui l'altra riceve un elemento (in altre parole si equilibra), l'altra continuerà a ricercarla. La comprensione dell’operato degli elementi è quindi la chiave di estrema felicità ed anche lo strumento per superare preoccupazione e tristezza. In genere infatti le persone si sentono attratte dalle altre in maniera complementare all’operato degli elementi. Una persona equilibrata è in grado di attrarre a sé praticamente tutti, ma anche una persona non perfettamente bilanciata attrae, in questo caso in maniera analoga alla sua personalità esterna. La coppia che questa persona può formare può apparire dall’esterno equilibrata, non è detto che lo sia anche al suo interno. E’ infatti importante notare che se una persona ha un forte squilibrio a livello di un elemento, rischia di essere anche profondamente squilibrata a livello di rapporto. Ecco perchè insistiamo molto sul concetto dell'"equilibrio". Una coppia di persone equilibrate può infatti raggiungere i livelli più alti senza rischiare di cadere nella dipendenza. Elementi e Simboli Gli elementi sono rappresentabili e comprensibili anche come dei simboli. Per capire il concetto di "simbolo" nel nostro contesto un punto di partenza prima di entrare più approfonditamente nella tradizione esoterica può essere l'opera di Carl Gustav Jung. Il famoso psicologo svizzero ha infatti cercato di esprimeren in un linguaggio compatibile con la psicologia moderna una serie di concetti appartenenti ad una tradizione esoterica con cui era venuto a contatto. Un libro molto buono per iniziare è "l'uomo e i suoi simboli". Per chi ha l'animo più matematico, un simbolo è rappresentabile invece come una "funzione". Infine, per chi invece parte dal punto di vista quantistico, il simbolo è un elemento cha agisce sulla computazione quantistica di base della nostra mente. Gli antichi distinguevano quattro elementi di base rappresentati da altrettanti simboli: terra, aria, acqua e fuoco. L'elemento "terra" e tradizionalmente molto connesso all'energia sessuale di base, mentre l'elemento "fuoco" che è al suo opposto, all'espressione dell'energia stessa ed al suo impatto. Ma è importante saper leggere al di là delle parole in quanto come detto le parole si legano ad una realtà molto più profonda. Atto sessuale e trasmissione dell'energia Un simbolo è un elemento archetipale e può non solo essere espresso in maniera classica (ad esempio un'immagine) ma anche attraverso il metodo diretto, cioè ad esempio la comunicazione non verbale. Essendo la comunicazione non verbale gestita in maniera inconscia ne consegue che in ogni momento della nostra vita trasmettiamo una serie innumerevoli di messaggi simbolici in maniera inconscia. Questi messaggi simbolici (gesti, parole etc...) rappresentano un strada attraverso la quale può fluire l'energia. Quindi certi gesti ed atteggiamenti ci permettono di interagire più efficacemente con gli altri. A livello di base, i ruoli assunti da una persona (più attivo, più passivo etc...) durante l'atto sessuale sono influenzati direttamente da come il suo inconscio gestisce la sua realtà simbolica. Ad esempio, una persona nella quale predomina l’elemento fuoco può tendere ad essere attiva e dominare la situazione, mentre una persona nella quale l’elemento acqua è predominante tenderò invece maggiormente verso un atteggiamento di recettività e di emozionalità. Una maniera di trasmettere l'energia è quindi utilizzare un simbolo specifico manifestandolo nel comportamento e nella comunicazione non verbale. Il simbolo agisce sottilmente a livello profondo della psiche attivando più piani e dimensioni della mente in contemporanea. Tali simboli si legano in ultima analisi agli elementi di base menzionati precedentemente. Simboli legati agli elementi e Chiavi delle Relazioni Attraverso un opportuno simbolismo si può penetrare e connettersi alla struttura psichica dell'interlocutore. L'idea di base in tale metodo è che ci possiamo connettere in maniera complementare all'altra persona anche da un punto di vista energetico. Corpo, mente ed energia viaggiano in questo caso in parallelo, nella stessa maniera come le mani di un pianista (aspetto corporeo) la sua intenzione (aspetto mentale) e la sua energia ed ispirazione (aspetto energetico) possono arrivare ad un ascoltatore desideroso di ascoltare la musica. L'aspetto fisiologico è nell’atto sessuale in completo parallelismo con l'aspetto energetico e psicologico. La potenza della complementarietà, ed il fatto quindi che si crei in tal modo un contatto profondo psicologico tra due persone è perfettamente spiegabile anche da un punto di vista evolutivo. Infatti la coppia diventa in tal maniera compensata al suo interno negli elementi mancanti e più capace di interagire con l'ambiente esterna. Di base nessuna persona è perfettamente equilibrata nelle energie di base. Un'energia è sempre dominante e corrisponde a quella che è stata definita "base" quando abbiamo parlato degli aspetti fisiologici dell'individuo. In pratica un'energia è DOMINANTE (dagli antichi chiamata fuoco), una seconda energia è RECETTIVA (dagli antichi chiamata acqua) ed una terza energia è INTERMEDIA (dagli antichi collegata all'elemento aria). Da un punto di vista pratico è possibile anche collegare queste tre energie ai risultati della moderna ricerca comunicazionale, quali i lavori della terapeuta della famiglia Virginia Satir che distingue tre tipi di personalità da lei chiamate Indicatorio, Propiziatorio e Superlogico. Anche se questi elementi hanno una valenza comunicazionale generale, è innegabile un collegamento ad un'energia ATTIVA (maschile) per l'elemento dominante e ad un'energia PASSIVA (femminile) per l'elemento RECETTIVO (Per maggiori dettagli rimandiamo all'opera di Franz Bardon). A questo punto quelli che vengono chiamati "stili comunicazionali" divengono strade per l'emissione dell'energia che viene percepita con maggiore impatto quando vi è una complementarietà. 39 – Energia Sessuale e Fascinazione Il magnetismo e l’energia creati con le tecniche accennate precedentemente possono essere trasmessi con incredibile intensità. In altre parole, mentre nei capitoli precedenti ci siamo preoccupati della “qualità” dell’energia, questo capitolo è dedicato alla “quantità” di energia. Il processo attraverso il quale scambiamo(o trasmettiamo) una potente quantità di energia con il nostro partner viene definito “fascinazione”. «Affascinare» deriva dal latino «fascinare» che ha il significato di «ammaliare, affascinare, incantare mediante la vista». Il fascino è soprattutto legato al canale visuale. Se guardiamo la storia, l’occhio è sempre stato ritenuto sede di forze misteriose. Cosa è che fa distinguere una persona da da un’altra? Che fra mille fa sì che lì si posi lo sguardo? L’occhio è da sempre ritenuto un luogo centrale di potere e di emanazione di magnetismo. L’occhio attrae. Chi non vorrebbe affascinare e fascinare? Tecnicamente si definisce affascinazione un particolare stato mentale, simile a quello che si verifica quando veniamo coinvolti da un film o comunque qualcosa che attiri completamente la nostra attenzione. La fascinazione ha particolare importanza nell'ambito sessuale in quanto ha profonde basi fisiologiche. Il processo triadico nella fascinazione. L'analisi dei fenomeni di affascinazione mostra infatti come nello sviluppo di tale fenomeno concorrano più aree cerebrali: La parte del cervello che interpreta quello che vede, che colleghiamo alla corteccia cerebrale La parte del cervello che vive le emozioni, che colleghiamo al sistema libico E la parte più profonda di noi stessi, il nostro cervello rettiliano, che fornisce la base del processo di fascinazione, bloccando la nostra attenzione e che può essere influenzata direttamente dal processo magnetico Il processo può quindi essere definito “triadico” secondo il seguente schema: riconoscimento ed osservazione di un elemento => carica emozionale => affascinazione e cattura dell'attenzione. Molta parte della ricerca ha esaminato i primi due livelli, ma è questo terzo, il più profondo, che è la chiave profonda del fenomeno. L'affascinazione è intimamente legata ai rapporti che possono esistere tra gli uomini. Imparare la fascinazione significa imparare le chiavi nascoste dello sguardo... L’affascinazione è uno stato primario, che osserviamo anche tra gli animali e che merita uno spazio a parte in quest’opera. ... Anche i serpenti si è notato sono in grado di affascinare. ... Molti sono i racconti di prede catturate dopo essere state affascinate, riportati anche da letteratura scientifica (Vogyesi). Questo significa che il potere della fascinazione appartiene ad un livello profondo, precedente al ragionamento ed all'emozione. Un punto interessante è il rendersi conto di come questo fenomeno possa essere talmente potente da bloccare addirittura ogni processo mentale tranne l'attenzione estrema. Tra le emozioni di base che più di tutte facilitano l'affascinazione una è il sesso (le altre sono fame e paura). Questi stati emozionali portano ad un incremento dello stato di vigilanza ed agiscono sugli stati profondissimi della psiche. Per la fascinazione è infatti necessaria ENERGIA, e queste emozioni possono attivarla facilmente. La prima, il sesso, è alla base della fascinazione e del potere dello sguardo nella seduzione...Un certo tipo di fascinazione avviene quando le pulsioni sono legate all'aspetto sessuale ed alla ricerca del partner ...Un altro tipo di fascinazione è invece legato alla cattura della preda... Indipendentemente dall'influenza del serpente sull'uccello di cui abbiamo parlato precedentemente, la maggior parte degli animali hanno una sorta di intuizione della potenza della fascinazione e sanno ricorrervi. Gli antichi avevano osservato come i serpenti, in caso di necessità possono « incantare » le loro vittime. Il concetto di un fascino che si manifesta attraverso lo sguardo è sicuramente all’origine del mito della Medusa presso gli antichi Greci, l’essere mitologico in grado di pietrificare chi lo osservava. Fascinazione nell'ipnosi erotica Oltre che per affascinare una persona nuova, la fascinazione può essere una tecnica di potente coinvolgimento in ambito sessuale. La fissazione del partner permette infatti uno scambio profondo di energie. Quello che si apre allora è la possibilità di un rapporto dove le resistenze e le inbizioni, gestite dalla corteccia cerebrale, cadono, e si apre la strada ad una profonda comunicazione tra i due. Attenzione E’ importante non eccedere. Infatti un partner potrebbe perdere eccessivamente energia ed avere l’impressione successivamente di “vedere meno bene”. Suggeriamo di condurre in tal caso solo alcune parti del rapporto sessuale con fissazione reciproca e la maggior parte invece ad occhi chiusi. 40. Moltiplicazione ed espansione ulteriore dell’energia con l’Eggregora Sessuale e l’energia Orgiastica Passiamo ora ad una fase successiva: alcuni metodi di moltiplicazione dell’energia. Per moltiplicare il potenziale di una pila negli apparecchi elettrici si mettono più pile. Si ha creazione di un’eggregora quando più persone concentrano la loro mente attorno ad un solo pensiero. Il processo è anche inverso. Molte tecniche funzionano più potentemente perché ci mettono in contatto con un’eggregora, cioè un livello energetico composto dai pensieri e desideri di più persone.