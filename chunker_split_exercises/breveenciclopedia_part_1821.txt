Il superare le convenzioni permette all’energia di liberarsi di nuovo pienamente e di ritrovare la sua forza originale. Quanto detto prima implica il cambiamento di partner. La cultura occidentale è contraria ufficialmente a ciò, ma al contempo riconosce l’esistenza di amanti. Come mai una persona deve ricercare un partner differente? Il fatto della ricerca di partner differenti, anche se magari osteggiato culturalmente è basato su delle profonde basi inconsce ed animali. Le specie animali più simili all’uomo sono i Bonobo e gli Scimpanzè. Nelle società di Bonobo il sesso è un elemento di pacificazione e non è legato alla difesa del partner. Gli scimpanzè hanno invece una società gerarchica, tuttavia anche qui le scimmie dominanti devono difendere le loro compagne dagli approcci di scimmie non dominanti. Questo significa che il fatto che una scimmia sia dominante, legato normalmente alla forza ed alla vigoria fisica, non è affatto una garanzia che spinge in modo naturale al mantenimento esclusivo della relazione col partner più forte. Il partner più forte è una prima scelta in ordine temporale ma non definitiva. Infatti possiamo pensare che la natura preferisce la varietà. In generale, vediamo che anche la specie umana ricerca di base novità. La novità permette una liberazione potenziata dell’energia sessuale normalmente repressa. Si nota infatti che molte tra le persone che sono più fedeli tendono col tempo ad avere un calo dell’energia sessuale e sarebbe consigliabile a costoro di creare varietà. La loro relazione stessa potrebbe trovarsene rinforzata se il tutto avviene in maniera naturale in quanto viene introdotta maggiore libertà e maggiore vitalità. Il problema è che la società attuale è costituita in una maniera da rendere difficili tali sviluppi e dal volerli troppe volte mischiare con delle realtà sentimentali. E’ necessario un apposito training per superare tali blocchi. Gli antichi erano ben consci di ciò ed avevano costituito anche appositi rituali. Questo infatti è del resto il senso degli antichi rituali romani, dei baccanali e quello (magari inconscio) dei loro corrispondenti odierni. Si tratta di momenti nei quali avviene anche una liberazione mentale, ed il sesso o la sessualità è vista in maniera più realista e vera. 41. Moltiplicazione dell’Energia in coppia Abbiamo iniziato dalla moltiplicazione dell’energia erotica in situazioni collettive in quanto è automatico. Inconsciamente l’indulgere di molta gente di fronte ad immagini erotiche è nel tentativo di provocare un aumento dell’energia tramite elementi esterni. Questa strada potrebbe però avere il rischio dell’eccessiva esteriorizzazione. Passiamo ora alla base del rapporto di coppia ed alla moltiplicazione dell’energia in coppia. Indipendentemente dall’ambito è inevitabile la necessità della conoscenza delle regole dell’energia per poter avere la crescita di questa. L’atto sessuale è in sé stesso l’occasione principe per la moltiplicazione dell’energia. E’ necessario però una conoscenza dei principi di espansione di questa. Troviamo a tal proposito l’insegnamento del Tao come tra i più profondi e completi con parallelismi con analoghe tecniche occidentali che per brevità non citiamo. In tale pratiche uno tra i fini è l’utilizzo dell’energia sessuale per dinamizzare la cosiddetta “Orbita Microcosmica”. In pratica durante l’atto sessuale l’energia può essere condotta lungo la schiena e fatta discendere nella parte frontale. Tale processo può essere condotto a più livelli: semplice: ciascuno dei partecipanti esegue tale direzionalizzazione dell’energia da solo. Questo è del resto l’unica maniera di operare se il nostro partner non è addentro a tali tecniche. Ne trarrà comunque beneficio. doppio: praticamente l’energia dell’uno rientra nell’altro in dissociato o con sdoppiamento: in tal caso leghiamo il processo dello sdoppiamento alle tecniche sessuali. I due amanti si trovano contemporaneamente uniti ad un livello sia mentale che fisico. Utilizziamo la parola “in dissociato”, ma in realtà quella che si cerca di produrre è un’immaginazione cenestesica completa per la quale alcune preliminari tecniche di sdoppiamento possono essere il migliore strumento. 42. La Sessualità come potenziante dei desideri – la Magia Sessuale La sessualità nasce da una forma di desiderio ed è anche il mezzo tradizionalmente più potente per amplificare un desiderio. Fisicamente l’energia sessuale prende l’intierezza del nostro cervello. Le stimolazioni dal cervelletto influenzano e sono influenzate dal sistema libico. A sua volta influenzano e toccano la corteccia. Non vi è dubbio che la sessualità è quindi una delle chiavi per una mobilitazione completa del nostro essere. L’energia sessuale può quindi trasformarsi in energia realizzativa, e questo è il primo gradino per una trasformazione dell’uomo. Bisogna però condurre questo cammino in maniera equilibrata, in quanto l’eccesso di energia, in una persona non perfettamente a tono, potrebbe portare sì a delle realizzazioni, ma anche a dimenticare delle possibilità di sviluppo ben più ampie e complete. In altre parole la persona rischia di rimanere “vittima di sé stesso” . 43 - Pericoli dell'Utilizzo dell'Ipnosi erotica in congiunzione con tecniche fortemente energetiche Tutte le tecniche esposte finora sono in linea di massima molto sane e potenti. Una delle possibilità delle tecniche energetiche tuttavia è non solo l'esteriorizzazione dell'energia in una particolare direzione, ma anche magari il desiderio da parte di alcuni di dare ad essa una forma autonoma specifica. Questo è proprio uno dei pericoli della magia sessuale accennata nel capitolo precedente. Infatti proprio al riguardo di tecniche di questo genere è nata la tradizione medievale degli "incubi" e "succubae". Si tratta di forme energetiche attivate grazie all'energia dell'operatore che prendono vita propria e tendono a produrre stati classificabili dalla scienza moderna come "allucinatori". Anche Franz Bardon nella sua opera menziona espressamente tale rischio. "Non investite di energia immagini che potrebbero portare appetiti sessuali o motivi impropri, per esempio nel caso di operatori maschi delle immagini di donne nude. Non create mai energie elementari invocando sensazioni o sentimenti sessuali "(liberamente adattato da Franz Bardon - Initiation Into Hermetics). 44 - False Credenze e Nostre Raccomandazioni L'atto sessuale in sè non inibisce l'emanazione intensa di energia magnetica. L'atto sessuale tuttavia mal condotto con perdita di energia produce (soprattutto nell'uomo) una riduzione del cosiddetto "magnetismo ambientale". In altre parole una volontà ben condotta potrà sempre emettere scariche di energia se necessario, ma la manifestazione energetica di tipo continuo richiede una conoscenza approfondita delle tecniche sessuali. Infine, da parte di alcune persone, vi può essere la paura che abbandonarsi alla propria Natura possa significare dare sfogo alle pulsioni più negative esistenti in sé. Questo non è vero. L’uomo naturale possiede infatti anche un’etica naturale. La maggior parte di quelle che chiamiamo pulsioni negative sono in realtà il frutto di condizionamenti e sono più di ostacolo che un mezzo di liberazione dell’energia sessuale. E’ importante capire questi concetti. Proprio per questo chiunque sia interessato a questa via è importante che conduca una profonda analisi di sé stesso, possibilmente aiutato da altri o da un gruppo. 45. - Alchimia interna dell'energia sessuale Quella che abbiamo tratteggiato in queste pagine è la strada per il livello supremo. Infatti è un livello molto superiore al livello umano ed è il livello nel quale l'energia sessuale diventa un elemento sulla via della presenza. Ad onor del vero, abbiamo scritto "un elemento della via", in quanto la Coscienza di tipo Oggettivo trascende quanto esposto finora. Il livello più alto di sviluppo dell'energia sessuale è quello che permette la creazione di un circolo virtuoso di miglioramento della personalità e dell'uomo. Il raggiungimento di tale obiettivo attraverso l'energia sessuale richiede in aggiunta a quanto detto finora, la conoscenza del concetto di presenza e di alcune tecniche per operare che permettono di potenziare il risultato dell'atto sessuale stesso. L'atto sessuale è infatti una gestione dell'energia vitale umana che a sua volta può essere trasformata e raffinata a più livelli. L’energia può essere trasmutata nell’atto sessuale, e guidata in maniera che tutte le ghiandole dell’uomo funzionino appieno. Una tra le varie tradizioni vede l’energia partire dagli organi sessuali, attraversare la colonna in un movimento a spirale. Queste tecniche vedono lo sviluppo in più passaggi, di cui il primo è lo sviluppo dell'energia e del magnetismo individuale, mentre il più alto è legato al concetto di "presenza oggettiva", definibile senza mezzi termini come lo stato più elevato di coscienza raggiungibile dall'uomo. 46. - Presenza e Pienezza mentale L'utilizzo dell'energia sessuale può permettere di raggiungere stati di "pienezza mentale" e successivamente anche di “coscienza oggettiva” o comunque “peri-oggettivi”. La strada erotica può infatti, se debitamente condotta, essere dapprima una via per una vera “pienezza mentale”. Con tale parola intendiamo la possibilità per ciascuno di noi di raggiungere uno stato mentale di benessere che ha al contempo profonde implicazioni nella nostra vita quotidiana, in quanto si collega ad un miglioramento sotto tutti i punti di vista. Significa maggiore coscienza e rinascita in tutti i sensi. La pienezza mentale nasce da un percorso di sviluppo di sè, che inizia esaminando chi siamo e prosegue risvegliandoci a noi stessi. L’espressione “risvegliarsi” viene utilizzata in quanto è veramente l’accedere ad una realtà nuova, rispetto alla quale la vecchia appare come un sogno. L’attenzione alle sensazioni per ottenere tale nuova situazione mentale è primario, ed il sesso è appunto una sensazione primaria. Il risultato è il vivere in armonia con sé stessi e con il mondo al di là di ogni tecnica, ed in corrispondenza del proprio essere naturale. E’ infatti solo in noi, nella nostra centralità, che risiede il vero potere. Lo stato di pienezza mentale è uno stato profondamente diverso dalla stato di coscienza ordinario. La vita quotidiana è infatti caratterizzata da pensieri continui normalmente incontrollati. Quello che viene vissuto come "stato di coscienza ordinario" è contemporaneamente limitato e limitante. Vi è un'intuizione profonda in ogni uomo della possibilità di un livello superiore e più completo. Rapporto tra Pienezza Mentale e meditazione Molta gente si rivolge a varie strade come ad esempio la meditazione per sviluppare un cammino di crescita. Le tecniche di meditazione si integrano in questo cammino. La pienezza mentale, ed ancor più la “coscienza oggettiva” sono il fine. Se osserviamo infatti le varie vie di crescita esistenti e diffuse al mondo possiamo infatti pensare che ne rappresentano il fine ultimo. Quello che presentiamo qui è quindi la direzione finale del percorso: questo punto d'arrivo che è dietro tutte le tradizioni, orientali ed occidentali. Quando uno arriva a tale obiettivo non esiste però più la meditazione o la tecnica in senso classico: esiste il risveglio. Il risveglio è uno stato superiore di coscienza di sè stessi. In tale stato anche tutti gli obiettivi delle scienze psicologiche sono raggiunti e superati. Così lo sono quelli della meditazione o di qualsiasi altra metodologia. Risvegliare l'uomo a sè stesso va oltre ed accompagna la meditazione: è una strada analoga e complementare, molto diretta, per potersi elevare dall'automaticità e dall'incoscienza a dei livelli superiori nei quali possiamo avere a disposizione l'insieme delle nostre possibilità consce ed inconsce. Quando si dice che l'uomo utilizza solo una parte del suo potenziale si intende dire ciò. E' anche proprio per questo il risveglio è una via di evoluzione. Nel primo gradino può anche essere la base di una terapia per i problemi dell'animo. E' una trasformazione del proprio essere che rende più semplice ed immediato il vivere in quanto più cosciente.