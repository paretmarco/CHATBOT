Come è possibile che la freccia del tempo, oltre a essere unidirezionale, fluisca secondo dei movimenti che sembrano predeterminati? Chi è a predeterminarli? Esaminiamo la questione più in dettaglio. Voglio, Posso, Faccio2 : intenzione e determinazione del «tempo» Il tempo si ripete uguale perché non non vediamo che una parte della realtà. La moderna scienza quantistica afferma che ogni momento della vita rac- chiude delle possibilità sovrapposte. La realtà è che tutto è possibile e per definire l’ora la risposta più adatta potrebbe essere quella di Socrate: «io so di non sapere». Questo sarebbe un atteggiamento realistico di fronte alla vita. Pochissimi lo vivono. Inconsciamente «creiamo» il tempo, e sempre inconsciamente lo programmiamo in una certa maniera, cosicché l’«adesso» in cui l’uomo medio vive normalmente è solo un’eco dell’«incandescente presenza del reale». È questa rigidezza che ci porta a vivere le nostre situazioni quotidiane sempre in una determinata maniera. È l’origine dei differenti destini individuali, di quello che gli indiani chiamano karma. Il tempo del nostro «divenire» è una virtualità, in quanto non è oggettivo. Nasce dall’interazione tra due onde, la percezione sensoriale e le nostre immaginazioni e interpretazioni soggettive. In particolare i nostri «desideri» alterano la percezione dell’istante attuale. Vogliamo ad esempio il successo, e trascuriamo le occasioni d’amore. Vogliamo l’amore, e non vediamo nient’altro ecc… e alla fine pensiamo di vivere mentre invece siamo in balia di queste forze. Sono le nostra intenzioni (l’onda proveniente dal futuro) e le nostre scelte in mezzo alle infinite possibilità del presente che risultano nell’evento mentale considerato come l’unica realtà. Ma nella funzione della realtà percepita direttamente tutto sarebbe teoricamente possibile. Ecco perché solo chi arriva a percepire l’ora può essere libero. Ecco perché il kairòs, il tempo della manifestazione profonda, è libertà. Non possiamo percepire il presente né decidere veramente quando siamo tesi verso un immaginario futuro. Questo libro intende guidarvi al di là delle parole e delle costrizioni del mondo, in modo da poter effettivamente scegliere e decidere della vostra vita. Come programmiamo? La nostra mente è ancora quella primitiva del cavernicolo. Mira, anche nel nostro secolo dove tutte le necessità immediate sono soddisfatte, prima di tutto alla sopravvivenza. Lo svilupparsi del tempo mentale è come un modello interno la cui base effettiva è molto differente dalle nozioni di tempo lineare, in quanto nasce dall’integrazione di memorie passate con pianificazioni per il futuro mirate alla sopravvivenza. Sono come due onde che si incontrano. Mentre il passato è basato su memorie, il futuro è tecnicamente basato su elementi complementari di computazione, basati sia su attrattori sia su elementi connessi alla non località quantica: intuizioni, e soprattutto idee che talvolta si rivelano vere e proprie «premonizioni». 184 L’ENERGIA SEGRETA DELLA MENTE LA STRUTTURA DEL TEMPO 185 Immaginiamo questa situazione: sono caduto in un fosso e devo uscirne. L’idea di uscire è il desiderio di uno stato futuro (voglio) e si incontra dapprima con le memorie del passato. Infatti, in un lampo penso dove e come ho trovato aiuto nel passato (posso) e così si crea l’attenzione che si incontra con gli elementi circostanti. Vedo una corda per terra. La corda eccita nella mente una «sovrapposizione quantica» contenente tutti gli usi passati della corda e le memorie corrispondenti. Questa sovrapposizione quantica si incontra con l’idea di uscire e decido di provare a utilizzare la corda (faccio). In altre parole, l’utilizzo della corda dipende dal mio stato di attenzione presente ed è il frutto dell’incontro tra lo stato del futuro (voglio) e lo stato del passato (collegato al posso). Il futuro verso cui mi dirigo è quindi l’«onda di conferma» che mi fa scegliere tra le molte impressioni del passato. Molte volte però il nostro futuro stesso, la nostra intenzione, nasce dal passato. Infatti, significativi eventi emozionali o situazioni familiari possono essere all’origine dei valori che ci guidano, ed esperienze singole all’origine delle credenze. Gran parte del futuro desiderato deriva dal passato, nel desiderio a volte inconscio di ripetere le stesse situazioni. Ecco quello che crea l’apparente «destino». Questo è un gioco a somma zero, in quanto più la struttura del futuro dipende dal passato, più non viviamo la vita ma siamo vissuti da questa. Il simbolo dell’ourobouros, il serpente che si morde la coda, può anche essere letto come rappresentazione del concetto che gran parte dei nostri processi mentali sono di questo tipo. Possiamo uscire da tale chiusura solo sviluppando coscienza e presenza. In questo modo ci concentriamo sull’esperienza che è oggettiva, sulla percezione sensoriale non interpretata, che non è né memoria, né idea del futuro. Questa parte oggettiva è l’ora, in cui risiedono la vera libertà e la vera coscienza. I modi di costruire il tempo L’uomo è dunque un aggregato di più elementi che determinano il suo presente e che possono essere visti: • Voglio: l’attivo come forma. È il livello «cervello logico», basato sulle «forme» e sulle «definizioni». • Posso: il passivo come apertura, possibilità: è il livello «mente creativa», basato sulle possibilità. • Faccio: il neutro come azione («faccio»), oppure in mancanza di estrinsecazione fisica, «riflessione». Infatti il processo di pensiero agisce con «cose», forme mentali cristallizzate, ed è una sorta di «movimento» mentale. La «quintessenza» nell’azione Se riuniamo Voglio, Posso e Faccio, si arriva a uno stato di armonia nel quale le cose si «fanno da sole». I fenomeni non sono più voluti ma sono costruiti dalla quintessenza. Questa va al di là del «voglio», «posso», «devo» anche se li comprende 3 . «Perché si abbia equilibrio e quindi salute, funzionamento normale, conviene che i princìpi si armonizzino nell’individuo»4 . Il tempo allora cambia dimensione e si passa da un «tempo lineare» a delle «singole insorgenze di tempo»: Intuiamolo col seguente esercizio: • Esercizio 76: superare le «sequenze» mentali Il più spesso possibile, senza nessuna associazione, ricordo o pensiero, osservate la realtà. Pensate di essere come se «usciste dall’uovo» e in quel momento siate nell’atteggiamento di «adesso inizia tutto» lasciando espandere la visione e la percezione. Eventualmente, ditevi: «adesso inizia!». Questo esercizio vi porterà a un potente allargamento temporale portandovi a ragionare «senza sequenza». Dato che strutturiamo il tempo in «sequenze», con questa semplice tecnica ci mettiamo «all’inizio» della sequenza. Scopriamo che i sensi si allargano. Per rendere questo allargamento effettivo e permanente bisogna però superare le «fissità». Queste sono «abitudini di pensiero». Ad esempio qualcuno è troppo Voglio, e cade nell’egoismo, nel non vedere le possibilità; qualcuno è troppo Posso e non si decide oppure è troppo adattabile; qualcuno infine è troppo Faccio e si muove solo su di una linea ecc… Nell’uomo medio, quindi, certe aree, cioè certi modi di percepire il tempo e la vita, prevalgono costantemente sulle altre, dando origine alle particolari personalità e anche ai differenti tipi fisici 5 . Quando l’uomo risulta equilibrato, queste intersezioni sono invece estrinsecazione di un dinamismo libero. Simbolicamente, rappresentando ognuno dei princìpi umani con un circolo, otteniamo, attraverso la penetrazione mutua dei tre circoli, lo schema della rappresentazione settenaria dell’uomo6 . A ogni intersezione fu attribuito dagli antichi il nome di un pianeta. Infatti il differente moto planetario ha fatto sì che questi mondi 186 L’ENERGIA SEGRETA DELLA MENTE LA STRUTTURA DEL TEMPO 187 fossero messi in relazione con gli uomini. Dal dosaggio delle influenze settenarie risultano quindi i tipi umani. Questo schema e simbolo segreto7 può costituire una mappa per realizzare un salutare l’equilibrio tra spirito, anima e corpo, e rivelarsi anche la chiave di una medicina naturale. Lo schema potrebbe anche essere visto come i tre primi piani della tetractis visti dall’alto. La reintegrazione dell’uomo potrà dirsi completa solo quando avremo sviluppato e «conosciuto» liberamente tutte le «orbite di vita» 8 corrispondenti alle differenti compulsioni e facoltà umane. Questa «conoscenza» si acquisisce attraverso tre distinte modalità: – Abbandonando le fissità e le compulsioni dell’animo; – Sviluppando le capacità corrispondenti; – Trasformando le potenzialità in azione. Osserviamo ora le deviazioni tipiche, cioè le trance nelle quali una natura prevale in maniera non fluida sull’altra e dà origine a vari tipi «misti». • Il Realizzatore Questo tipo può essere definito Faccio, materialista e sensoriale. Il soggetto è completamente rivolto ai dati sensoriali esterni a scapito della crescita spirituale. Per lui la realtà consiste unicamente in quanto si può vedere, toccare, udire. Per crescere deve imparare ad aprirsi verso nuovo orizzonti, e trovare spazio per se stesso. • Il Sognatore È un tipo scarsamente propenso al Faccio. Il soggetto rimane sospeso in pensieri che raramente si concretizzano in azioni. È flemmatico e scarsamente realizzativo. Vive nel sogno e nella fantasticheria. Il tempo può ridursi, in quanto occupato essenzialmente a un livello non sensoriale. • Il Pacifico Il desiderio di adattamento invade il tipo affine al Posso. Tutto appare come possibilità, il che talvolta provoca disorientamento. Altamente recettivo, il soggetto tende a non fissare un punto centrale. Vive il tempo in «assorbimento passivo», preso tra emozioni, situazioni e pensieri. • Il Conquistatore Si identifica in prevalenza nel Faccio e nel Voglio. Il futuro deve essere univoco. Riserva poca attenzione alle possibilità e all’immaginazione. È un soggetto dinamico, che vive e consuma il tempo in «assorbimento attivo». • L’Egoista È un tipo in cui predomina il Voglio. Il soggetto si basa sulle sue idee per definire la realtà, e quando desidera una cosa la deve possedere a modo suo. Analogamente al Conquistatore, il suo tempo è vissuto e consumato in «assorbimento attivo». • L’Altruista È un tipo refrattario verso il Voglio. Talvolta appare carente sotto il profilo del raziocinio. Il suo tempo è vissuto e consumato in «assorbimento passivo». Simbolismo dell’enneagramma, apertura dei sensi e superamento delle compulsioni Usciamo per un attimo dalla traccia delle tradizioni occidentali viste finora e scopriamo un simbolismo parallelo: l’enneagramma. Si tratta di una metodica che la nostra scuola insegna da anni, relazionandola con la PNL nel modello da noi definito della PNL3, che individua per ogni tipologia sia i sistemi sensoriali più utilizzati per le rappresentazioni interne che le gestualità corrispondenti. La struttura dell’enneagramma e la sua interpretazione Tradizionalmente col nome «enneagramma» si indica lo schema sottostante dove appaiono nove tipi di personalità, disposti attorno a un cerchio a simboleggiare la fondamentale unità dell’uomo, che però «si fissano» nella vita in vari punti, ognuno caratterizzato da una particolare «compulsione». Queste compulsioni sono «brame», cioè direzioni orizzontali rispetto allo sviluppo verticale e centrale che impediscono all’uomo di prendere contatto con l’essenza. Gli rubano anche il suo tempo, creando vari ti188 L’ENERGIA SEGRETA DELLA MENTE LA STRUTTURA DEL TEMPO 189 pi di assorbimento per raggiungere idee che esistono solo nella mente.