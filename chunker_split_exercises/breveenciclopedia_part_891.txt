17. Problema o Chance per la coppia troppo fusionale: la Relazione Senza Bugie e Senza Segreti L'introduzione di tecniche ipnotiche all'interno di una relazione ha ovviamente delle conseguenze. Significa infatti aprire la propria mente in maniera maggiore della maggior parte delle relazioni. Questa è una grande opportunità, che richiede partner maturi. Se avete scelto di indurre lo stato di trance entro le mura domestiche, una possibilità è di avere reciprocamente accesso a quello che viene chiamato lo "Stream Of Consciousness", per usare un termine coniato quando uscì "Ulysses" di James Joyce, in altre parole avrete la possibilità di sbirciare nei pensieri della persona a voi cara. Non vi sarà quindi privacy di pensiero se non lo volete, o forse voi sceglierete di rispettare la privacy accordandovi di proposito. Esaminiamo alcune conseguenze di questo aspetto della mancanza di privacy. Una conseguenza positiva è che può rappresentare una possibilità di debellare completamente il morbo della gelosia (nota: più avanti nel libro esponiamo un’altra tecnica differente per eliminarequest’emozione), estirpando questo sentimento alla radice di esso, perché è possibile scoprire reciprocamente, se qualcuno nutre sentimenti verso una terza persona, quindi una persona che non fa parte della coppia ove i sentimenti sono stati rinforzati mediante l'ipnosi. La gelosia, spesso, non è giustificata dalla realtà e poter attingere allo "Stream of Consciousness" è la maniera a prova di bomba per verificarlo. Anche se fosse giustificata dalle situazioni, è comunque un’emozione inutile e sempre dannosa, in quanto tende infatti nella maggior parte dei casi a produrre quasi con certezza quello che vorrebbe evitare. Se si viene a scoprire che questi sentimenti verso una terza persona esistono, la reazione migliore non è quella di cercare la lupara o formulare suggestioni di rigetto verso la terza persona ma di imparare da essa invece di diminuirne l'attrazione. Questo significa in sostanza impiegare un ulteriore lavoro di trance per identificare quali parti del comportamento o dell'aspetto della terza persona attraggono la persona amata ed attaccando (o ancorando) successivamente le qualità desiderate del rivale a sé stessi per mezzo di promesse (da mantenere! Altrimenti il lavoro sarà totalmente inutile) o addirittura ancora lavoro di trance. In ogni caso, come già detto, è importante lavorare su sé stessi per superare tale tipo di emozioni negative che rischiano solo di essere controproducenti. Bisogna infatti capire che qualsiasi attrazione provata verso una terza persona non potrà mai essere nemmeno lontanamente così forte come quella provata nei confronti della persona amata con rinforzo ipnotico e che ogni nuovo motivo di attrazione ancorato a se stessi rinforza il legame di coppia. Un altro aspetto positivo è la prevenzione di crisi che possono scaturire da una mancanza di comunicazione interna alla coppia stessa. Cavare fuori il motivo di un broncio o di una mezza parola sarà istantaneo e non durerà più ore, giorni o settimane.. Archiviare un "qualcosa" perché era ufficialmente un "nulla", di solito porta infatti normalmente a un "qualcosa di peggio" di una discussione e rappresenta spesso un vero pericolo per la relazione. Questo tipo di giochi che specialmente non sono parte in una relazione senza segreti, e la vostra serenità ne beneficerà alquanto: la paranoia ingiustificata, i dubbi assillanti, tutto scomparso. Un aspetto importantissimo della relazione è che questa è basata sulla più completa fiducia e sul rispetto quasi sacro della persona e vi dovete chiedere molto seriamente se siete disposti (ed in grado) di dare queste in ogni momento della vostra vita di coppia: l'ipnosi è come un'arma carica di potenza ed il suo uso privo di scrupoli per terminare litigi a parole o diverbi comportamentali è sacrilegio oltre che punito dalla legge. Urge quindi comprensione reciproca. La migliore maniera per fare questo è di agire secondo la massima "non fare ad altri quello che non vorresti fosse fatto a te". Se pensate che la persona da voi amata possa mai usare la fiducia affidatale per prevaricarvi, scordatevi immediatamente l'ipnosi. In questo caso, però, vi dovete forse chiedere se è giusto in assoluto che voi investiate ancora tempo in una relazione con una persona del genere. Ovviamente il non poter (voler) mentire e la conseguente perdita di privacy sono anche un lato negativo: teoricamente condividete con il vostro partner tutte i suoi pensieri, le sue paure, le sue gioie, le sue aspettative, i suoi risentimenti, semplicemente tutto. Bisogna imparare a sviluppare indipendenza ed autonomia dei rispettivi io che può solo nascere da un lavoro sulla presenza a sé stessi e sulla presenza mentale. È logico che non starete a spiarvi reciprocamente tutto il tempo e supponiamo che abbiate molto meglio da fare, ma bisogna tenere a mente che questo è perlomeno possibile, quindi risolvete ogni problema alla fonte: siate sinceri, giusti ed onesti nei confronti della vostra anima gemella e ve la caverete benissimo. Per quanto riguarda le bugie o segreti radicati in un tempo passato o remoto, la migliore maniera per affrontare questi è ricordarsi che intraprendendo un tale e definitivo cambiamento nella qualità della relazione è stata praticamente firmata col sangue una promessa di non dire più bugie e di non avere più segreti. Oltretutto il potenziamento dell'intensità del sentimento di amore che date e ricevete è forse il miglior garante per il futuro. Citando Stephen Gilligan, posso dirvi che la vostra vecchia relazione è finita e che vi auguro già adesso la felicità nella vostra nuova, più intensa e profonda relazione, che avrete con il vostro vecchio partner, dal momento in cui verrete introdotti all'universo meraviglioso dell'ipnosi erotica. 18. Dal Condizionamento alla dinamiche quantistiche nello sviluppo della sensualità Differenza tra Condizionamento e “Quantum” Il condizionamento può essere uno strumento di base per incominciare a dare una direzione allo sviluppo sensuale. Il condizionamento è basato sul dare suggestioni. Il fine è che tali suggestioni vengano fatte proprie dalla mente inconscia, la quale le ampli e le potenzi. Molta gente che si avvicina all’ipnosi lo fa perché desidera ricevere delle suggestioni. L’idea è che tramite l’ipnosi un’idea si impianti nel cervello e possa aiutare il cambiamento. Questo cambiamento è un cambiamento così descritto di “primo livello”. Il livello successivo lo chiamiamo “livello quantico”. Nel cambiamento quantico il cervello si dirige verso e lungo strade di sviluppo da lui stesso individuate. In altre parole non viene data nessuna suggestione, solo la possibilità del cambiamento. Il cambiamento di primo livello ed i vari tipi di condizionamento Esaminiamo ora le possibilità del cambiamento di primo livello, cioè il cambiamento basato su suggestioni specifiche. Dovremmo a questo proposito fare una distinzione importante per quanto riguarda la qualità del condizionamento che si più implementare nel campo dell'ipnosi erotica: cominceremo esaminando le suggestioni che tendono ad avere un influsso permanente sulla mente del soggetto, poi tratteremo le suggestioni limitate per quanto riguarda la durata, il campo ed il raggio d'azione, poi parleremo dei triggers ed infine parleremo dello stato di coscienza chiamato "waking hypnosis". Partiamo con il condizionamento cosiddetto “permanente”. a) Condizionamento Permanente Si tratta di suggestioni post ipnotiche che vengono date con la certezza che possano essere di beneficio (e mai di intralcio) in tutte le situazioni possibili. Questo non significa che non possono essere rimosse: una volta in trance si possono fornire al soggetto apposite suggestioni antagoniste; fino a quel momento, però, il soggetto continuerà ad essere influenzato dalle SPI in tutti i momenti della sua vita soprattutto se si inseriscono in una sua predisposizione. Una suggestione di questo tipo può essere, ad esempio, quella che il subconscio si ingegnerà costantemente, giorno e notte, per trovare nuovi modi per stregare il proprio partner, rendendo il conscio partecipe dei risultati di questa continua ricerca quando lo riterrà opportuno. Grazie a questa formulazione, questo processo mentale sarà parallelo alle attività del conscio e non lo influenzerà mai negativamente nella routine di tutti i giorni. Ricordatevi che è solamente il conscio che può svolgere un compito alla volta, il subconscio lavora tranquillamente in multitasking e registra tutto quello che avviene. Anche le suggestioni — antidoto da formulare nel caso di perdita del partner — sono permanenti, seppure diventino efficaci solo dopo un evento che speriamo il più lontano possibile. Per altri tipi di suggestioni può essere appropriato o meno formularle in maniera permanente. Un tale tipo di SPI nel contesto sessuale sono le allucinazioni a riferimento esterno. La maggior parte di queste SPI possono avere un carattere permanente se lo si vuole, senza comportare alcuna conseguenza negativa, ma si possono cambiare per insaporire la relazione e per mantenerla fresca e vitale. b) Condizionamento limitato (o ristretto) Contrariamente a quanto si potrebbe supporre, le SPI permanenti, che nell'ipnoterapia classica hanno un ruolo predominante in quanto si mira a superare problemi e si vuole che non si presentino più, sono solo una minoranza nel campo dell'ipnosi erotica a causa del particolare contesto di quest'ultima. Detto molto semplicemente: essere deliziosamente ossessionati al solo pensiero della vostra anima gemella non migliorerà automaticamente le vostre prestazioni sul posto di lavoro, non renderà la vostra guida al volante della vostra autovettura più sicura e non sarà di aiuto mentre giocate al calcio o al golf. Anche nell'intimità della vostra relazione, a casa o in altri luoghi, ci sono dei momenti nei quali sentirsi fisicamente risucchiati della forza dell'aura della vostra anima gemella può risultare controproducente. Ci sono molte attività oltre al sesso che una coppia può voler intraprendere e molti temi quotidiani da discutere così come informazioni da scambiarsi; bisogna prendere decisioni a freddo e così via... ...e ci sono, oltre a queste altre ottime ragioni relative al campo dell'erotismo stesso per limitare l'impatto delle SPI. Esaminiamone alcune. Il piacere del sesso orale, ad esempio, può essere intensificato in diverse maniere, alcune delle quali differiscono tra loro per l'atteggiamento mostrato dalle parti in causa. È possibile programmare la persona a "dare sesso orale" in modo che quest'ultima dedichi temporaneamente tutta la sua attenzione all'organo sessuale che "riceve" il sesso orale stesso. Questa focalizzazione dell'attenzione può essere portata all'estremo, rendendo l'organo sessuale addirittura una divinità agli occhi della persona che si adopera attivamente nel sesso orale (ritorneremo sul concetto di divinità in uno dei prossimi capitoli). Anche se la fantasia può essere lecita e la sua realizzazione interessante, può darsi che l'atteggiamento e lo stato di coscienza impliciti in essa non siano gli unici possibili e soprattutto non sempre auspicabili, soprattutto quando il sesso orale non viene visto come "a sé stante", ma come preliminare all'atto sessuale vero e proprio. Oltretutto, anche se fosse preso come a sé stante, non vi sarebbe alcuna ragione per mantenere questa focalizzazione dopo l'orgasmo del (o di entrambi i partner. Prendiamo un altro esempio. Quando si fa all'amore vecchio stile, potrebbe essere interessante far credere al subconscio del maschio che dentro la donna, all'altezza dell'ombelico, ci sia un potentissimo magnete erotico che ha la capacità e la forza di risucchiare violentemente tutto il pene quando il magnete viene attivato, causando la classica "botta". Possiamo inoltre suggerire al maschio in trance e che questo magnete viene attivato inesorabilmente 2 volte al secondo (anche se il subconscio ha un orologio intemo molto accurato questa non è la soluzione migliore perché un ritmo così periodico non è l'ideale, vedremo come possiamo rimediare a questa periodicità più avanti). Non avrebbe senso estendere la validità di tali suggestioni alla vita di tutti i giorni, infatti ha senso solo da poco dopo la penetrazione fino a poco dopo l'eiaculazione maschile. Anche le restrizioni di luogo possono essere utili: il condizionamento può divenire attivo, ad esempio, solo quando entrambi i partner sono nella camera da letto, ad esempio quello del cambiamento della percezione del sudore del partner. Alcune SPI possono altresì divenire attive solo nel caso di eventi fisiologici. Quando si parla di miglioramento della qualità della vita di coppia, poi, non intendiamo solo l'intensificazione delle emozioni e del piacere sessuale. Alcune SPI possono essere usate per risolvere altri incomodi: si può, ad esempio, suggerire una sordità parziale e discreta (ovvero selettiva) che riguardi, ad esempio, solo il russare della persona con la quale si dorme: tutti gli altri rumori, come ad esempio quelli di bebé che strillano di notte, intrusioni in casa, etc etc, sono perfettamente udibili, così come anche il partner che vi chiama, solamente il suo russare non disturberà più la vostra quiete notturna, perché al subconscio è stato impartito un ordine preventivo in tal senso. Oltretutto non vi servirà più un orologio-sveglia per destarvi la mattina, perché il vostro subconscio vi sveglierà automaticamente e molto più efficacemente di quell'infernale aggeggio che avrete sicuramente maledetto molte volte in vita vostra, e questo senza disturbare la persona con la quale dormite se vi dovete svegliare prima di quest'ultima. L'ultimo tipo di restrizione che si può applicare a SPI riguarda la loro durata: è perfettamente possibile "programmare" il vostro partner o voi stessi ad assumere un certo comportamento fino, ad esempio, alle cinque del pomeriggio. Forse vi chiederete, adesso, quale senso possa avere una restrizione del genere nel campo dell'ipnosi erotica, la risposta la avrete più avanti, dopo che avremo parlato del concetto di triggering. c) Triggers e ancore Il trigger è letteralmente il grilletto, quello che si preme quando si vuole sparare o quello che si preme in un vecchio flipper. Lo premi, "spari" e qualcosa accade. Avrete probabilmente capito, visto che cerchiamo l'armonia non-violenta nella coppia, che con i triggers non intendiamo "risolvere radicalmente" alcuna discussione tra marito e moglie, bensì vogliamo "sparare" con l'ipnosi. Infatti potete sparare SPI, sentimenti, stati di trance ed altri stati di coscienza di complessità teoricamente illimitata, pensieri, intere pagine di suggestioni all'istante, cambiamenti di percezione visiva, auditiva e/o cenestetica (spesso allucinazioni), movimenti meccanici, amnesie parziali, limitate e così via. Quando "sparate" stati di coscienza come quello di essere innamorati e quello (classico e più usato) della trance sonnambulistica, si parla dello "sparo" di una "ancora". Il trigger di un'ancora è definito nel campo dell'ipnoterapia come l'immersione in uno stato di coscienza già provato, anche se perfino stati di coscienza di una complessità mai sperimentata fino a quel momento possono essere "sparati". La cosa importante da tenere a mente è che quando un trigger viene azionato, tutte le suggestioni relative al trigger diventano attive immediatamente, se non è stato stabilito un apposito ritardo al momento della formulazione dell'effetto del trigger stesso. Beh, vi chiederete, allora come si spara? Un trigger può essere un qualcosa che vedete, qualcosa che viene detto, qualcosa che "sentite", un evento che accade o anche una serie di stimoli di natura differente fra di loro. Vediamo dunque come si può migliorare la qualità della nostra vita sessuale e del nostro erotismo con i trigger e le ancore... Se torniamo alla fantasia descritta nell'ultimo paragrafo, quella riguardante il magnete all'altezza dell'ombelico, pur mantenendo una limitazione fisiologico-temporale (lo stato di coscienza derivante dalle suggestioni è valido solo durante il periodo nel quale il membro maschile ha penetrato la vagina), possiamo sostituire la monotonia meccanica delle due "botte" al secondo di cui parlavamo sopra con un trigger che "spara la botta" ogni volta che viene attivato. Perché non lasciare la scelta di quando e quante volte vuole sentire questa "botta" a lei, ad esempio, azionando il magnete stringendo la mano destra di lui e rilasciandola a seguire? La sensazione del pene che viene risucchiato bruscamente avviene esattamente quando lei stringe la mano e il magnete idealizzato cessa di essere attivo quando la "botta" è avvenuta. Si potrebbe anche pensare ad una regolazione della durezza della botta stessa per mezzo di ancore mobili. Le ancore mobili sono così chiamate perché sono solitamente usate in PNL a livello conscio per regolare l'intensità dello stato ancorato anch'esso in precedenza a livello conscio. Potremmo usare lo stesso principio nella trance sonnambulistica: lo stato di coscienza ancorato sarà ancora più intenso e "reale". Ma possiamo utilizzare le ancore mobili a livello sonnambulistico per produrre altri effetti interessantissimi. Mettiamo caso che voi vogliate cambiare la vostra percezione del colore degli occhi della persona amata da marrone ad azzurro, cosa molto semplice da effettuare con una singola suggestione data a livello sonnambulistico. Poi però, vi rendete conto che vi sono migliaia di tipi differenti di azzurro e blu, ad esempio il colore può essere più o meno opaco o cristallino. Non sarebbe bello poter regolare l'intensità del colore con qualcosa come una "manopola" per il subconscio? Beh, questa è esattamente la funzione delle ancore mobili, ad esempio potrete applicare un tale controllo toccando con un dito la parte interna di un vostro avambraccio, dove le due estremità rappresentabili della scala di sottomodalità in questione si trovano al gomito e al polso. In eguale maniera, infine, potete regolare la forza della "botta" di cui sopra. e) Triggers e SPI biodegradabili Adesso ci avviciniamo al divertimento per esperti, e ci sbarazzeremo oltretutto di uno dei pericoli menzionati in uno dei capitoli precedenti. Il concetto che vogliamo realizzare è quello di una specie di universo di suggestioni limitate nel tempo, che possono essere formulate comunemente in successione e che cessano di essere attive tutte allo stesso tempo, ad esempio a mezzanotte, non lasciando alcuna traccia di tutte le suggestioni impartite dalla creazione di questo universo fino alla sua distruzione, ovvero a mezzanotte. L'idea è quella di osare di più senza rischiare il corto circuito. Come possiamo realizzare qualcosa del genere? Esaminiamo nuovamente un esempio pratico. Tu sei un uomo e vuoi far credere mediante SPI alla tua donna che lei è l'unica vera Dea dell'Amore, che è nata e che non ha altro scopo nella vita di quello di evocare incantesimi per stregarti in ogni maniera possibile ed immaginabile, eventualmente ignorando qualsiasi tipo di responsabilità tipo quella di andare a lavorare, avere amici, e così via: null'altro ha importanza, vuoi tutto il suo corpo ed il suo spirito concentrato nell'intento di stregarti nella maniera più estrema ed eventualmente anche senza alcuno scrupolo, più irresistibile sarà l'incantesimo al quale tu soccomberai e maggiore sarà la sua gratificazione interna. Potresti comunque eventualmente installare in lei il bisogno, l'ossessione di essere stregata nella stessa maniera, e più lei si prodigherà in incantesimo più questo desiderio di essere stregata a sua volta aumenterà dentro di lei, quindi prima o poi lei formulerà suggestioni al tuo subconscio per fargli credere che anche tu sia il vero e unico Dio dell'amore.