Ad esempio: «questo prodotto è lo stesso che utilizza una diva del cinema». Con la parola «stesso» ci leghiamo a una traccia mnemonica che magari corrisponde a una identificazione dell’Io del cliente. 77 Julius Evola, Maschera e volto dello spritualismo contemporaneo, Edizioni Mediterranee, Roma 2008. 78 Anche chiamata la «monade geroglifica». 79 Cesare Dalla Riviera, Il mondo magico degli Heroi, Arktos, Milano 1982. 80 È l’«umido radicale» che si rinviene scendendo all’interno della «terra»e dal quale, mediante la padronanza delle proprie immagini mentali e di sé (il «mercurio fissato») procede la Grande Opera. Nella filosofia indiana è kundalini, che è la radice del corpo e il principio della sua fondamentale unità. Cfr. Evola L’uomo come potenza cit., p. 243. La «discesa all’interno della terra» è la scoperta di quest’energia radicale vitale. Il concetto è parallelo e diffuso anche in Occidente dove talvolta nella massima vitriol invece di interiora terrae è stato scritto inferiora terrae. 81 Anche in questo caso vi è una corrispondenza tra tradizione ermetica e tradizioni iniziatiche citato da Ambelain. La perpendicolare è il «filo a piombo» che ci riporta alla presenza ai diversi livelli del nostro Io biologico. L’uomo è verticale così come la perpendicolare è verticale. 82 Come dice il Dalla Riviera (Il mondo magico degli Heroi cit., p. 37): se separiamo dalla croce geroglifica il sole simbolico assieme alla luna () e se lo incliniamo verso destra, se ne forma l’al- fa (a), prima lettera dell’alfabeto greco e simbolo del principio. Del pari, capovolgendo la parte inferiore del carattere dell’ariete ( ) simbolo del fuoco, esso viene a rappresentarci l’ultima lettera di questo stesso alfabeto greco, cioè l’omega (v), significante la fine. E quindi nel simbolo vi è l’alfa e l’omega dell’uomo. 83 Il termine di profondità va inteso in tal caso anche come «verticalità» e congiunzione alla base dove vi è il «nettare», l’energia. Nella letteratura indiana esiste il simbolismo del «pozzo» come dice Gorakanath: «nel cerchio dell’etere c’è un pozzo rivolto verso il basso che è il luogo del nettare. Colui che ha un guru (una guida) ne beve in abbondanza; colui che non ha alcun guru rimane con la sua sete… a livello del microcosmo corporeo, l’interpretazione è la seguente: la base del pozzo è il muladhara, il più basso dei chakra da cui il seme spirituale dello yogin, materia prima della sua trasformazione corporea, viene fatto ascendere. Nella sua ascesa lungo la centrale sushunna nadi, questo seme si trasforma in nettare. Il processo ha il suo culmine nel supremo sahasrara chakra – il loto a mille petali situato nella volta cranica, eterea sfera del vuoto (questa fase è l’albedo nella letteratura alchemica)… Quando poi lo si lascia fluire nuovamente verso il basso inonda il corpo dello yogin con il suo fluido di immortalità (realizzando allora la cosiddetta rubedo della letteratura alchemica o «connessione al corpo»). Cfr. White, Il corpo alchemico cit., p. 263. La verticale | è essenziale per la connessione all’energia di base. 84 Anche nell’alchimia taoista esistono una serie di esercizi specifici (tragitti di spinta) dove la perla, cioè la stabilità acquisita con l’esercizio di fusione dei cinque elementi, viene fatta muovere lungo la verticale. Questi vengono chiamati «tragitti energetici di salita». 85 In India analogamente esiste un samskara (processo di trasformazione) corrispondente chiamato Bandhana (preceduto dal Marcchana = stordimento del mercurio). Si tratta di una serie di posture e blocchi. Esse sono giustificate in questa maniera: «l’instabilità è la caratteristica naturale del mercurio e della mente. Quando il mercurio è fissato, quando la mente è fissata, l’uomo può dirsi realizzato (siddhyati). Il termine usato è anche quello di legare o “prendere al laccio”. Le tecniche indiane hanno sviluppato parecchio, oltre al blocco corporale, la pratica della ritenzione del respiro. La fissazione è anche simboleggiata in India con il “tagliare le ali” del mercurio per impedire che si volatilizzi. Il fatto è che la natura di māya, il mondo delle apparenze, è duplice: limitativa e dispersiva. La maniera di sfuggire alle pastoie dell’esistenza è legando colui che lega» (White, Il corpo alchemico cit., p. 300). 86 Questo esercizio è descritto splendidamente da Gustav Meyrink nel romanzo La faccia verde (Das grüne Gesicht, 1917), edito da Bemporad, Firenze 1931 (trad. it. di Mario Benzi). 87 Gli esercizi che seguono sono derivati dalla pratica del Mazdaznan del dr. Hanish. 88 Nelle tradizioni iniziatiche che hanno incorporato l’ermetismo tale simbolo corrisponde alla «livella» cfr. Robert Ambelain in Scala Philosophorum ou la symbolique des outils dans l'art royal, Éditions du Prisme, Paris 1975. La livella corrisponde in tale tradizione infatti a un «abbandonare». Nella scolastica il simbolo del «sale dei filosofi» è invece collegato alla virtù ascetica della «povertà» e alla carità. 89 Cfr. Wirth, Il Simbolismo Ermetico cit. 90 E infatti nello schema generale della tetractis il giacere G (sale) nasce dall’incontro del fuoco e della terra, cioè della coscienza di sé e della propria fisicità. 91 Questo esercizio fa parte della serie dei Cercles Atoum, una filiazione erede e testimonianza di antiche tradizioni. 92 Ci è anche stata insegnata da uno dei nostri maestri (Virgilio T.). 93 Anche in tal caso vi è un parallelismo con l’insegnamento cristiano della «condivisione». 180 L’ENERGIA SEGRETA DELLA MENTE I TRE PRINCIPI VITALI 181 94 Abraxa, Soluzioni di ritmo e di liberazione, in Introduzione alla Magia cit., II, p. 109. 95 Nella scolastica cristiana corrisponde infatti alla «povertà». 96 Esercizio consigliato in Xiao Min Feng, Lao Tseu. La Voie du Tao, Edition Alternative, Paris 2000. 97 Sri Nisargadatta Maharaj, al secolo Maruti Kampli (1897 † 1981), è stato un maestro spirituale indiano, esponente della scuolanon dualistica dell'Advaita Vedānta. 98 Jack Lindsay, Le origini dell'alchimia nell'Egitto greco-romano, Edizioni Mediterranee, Roma 1984, p. 282. Geb e Nut sono i figli di Shu, dio dell’aria secca, e della sua sposa Tefnut, e sono a loro volta genitori di Osiris, Isis, Seth e Nephthys. La struttura del Tempo La modificazione della percezione del tempo Analizziamo ora come le intersezioni tra i tre princìpi fondamentali ci portino a creare il nostro «destino». Come costruiamo infatti la nostra percezione del momento? Quella che chiamiamo «realtà dell’adesso» non consiste in mere «cose», bensì rappresenta un insieme di una incredibile sottigliezza e molteplicità di livelli. Quando ci connettiamo alle nostre dinamiche essenziali con gli esercizi precedenti, notiamo cambiamenti nella percezione del tempo. Infatti, come sostiene Titus Burckhardt: «Nel mondo in cui siamo i modi di essere corporei, psichici e spirituali si intrallacciano in un insieme che sfugge a un’analisi puramente analitica»1 . Tempo e Destino Il tempo che viviamo, la vita, consiste sovente in situazioni che si ripetono, in elementi che ritornano. Molte persone vivono le loro vicende relazionali, personali o professionali sempre nella stessa maniera. Incontrano altre persone simili a loro, falliscono o riescono sempre nella stessa maniera. Alcuni chiamano ciò karma, o «destino». Come è possibile che la freccia del tempo, oltre a essere unidirezionale, fluisca secondo dei movimenti che sembrano predeterminati? Chi è a predeterminarli? Esaminiamo la questione più in dettaglio. Voglio, Posso, Faccio2 : intenzione e determinazione del «tempo» Il tempo si ripete uguale perché non non vediamo che una parte della realtà. La moderna scienza quantistica afferma che ogni momento della vita rac- chiude delle possibilità sovrapposte. La realtà è che tutto è possibile e per definire l’ora la risposta più adatta potrebbe essere quella di Socrate: «io so di non sapere». Questo sarebbe un atteggiamento realistico di fronte alla vita. Pochissimi lo vivono. Inconsciamente «creiamo» il tempo, e sempre inconsciamente lo programmiamo in una certa maniera, cosicché l’«adesso» in cui l’uomo medio vive normalmente è solo un’eco dell’«incandescente presenza del reale». È questa rigidezza che ci porta a vivere le nostre situazioni quotidiane sempre in una determinata maniera. È l’origine dei differenti destini individuali, di quello che gli indiani chiamano karma. Il tempo del nostro «divenire» è una virtualità, in quanto non è oggettivo. Nasce dall’interazione tra due onde, la percezione sensoriale e le nostre immaginazioni e interpretazioni soggettive. In particolare i nostri «desideri» alterano la percezione dell’istante attuale. Vogliamo ad esempio il successo, e trascuriamo le occasioni d’amore. Vogliamo l’amore, e non vediamo nient’altro ecc… e alla fine pensiamo di vivere mentre invece siamo in balia di queste forze. Sono le nostra intenzioni (l’onda proveniente dal futuro) e le nostre scelte in mezzo alle infinite possibilità del presente che risultano nell’evento mentale considerato come l’unica realtà. Ma nella funzione della realtà percepita direttamente tutto sarebbe teoricamente possibile. Ecco perché solo chi arriva a percepire l’ora può essere libero. Ecco perché il kairòs, il tempo della manifestazione profonda, è libertà. Non possiamo percepire il presente né decidere veramente quando siamo tesi verso un immaginario futuro. Questo libro intende guidarvi al di là delle parole e delle costrizioni del mondo, in modo da poter effettivamente scegliere e decidere della vostra vita. Come programmiamo? La nostra mente è ancora quella primitiva del cavernicolo. Mira, anche nel nostro secolo dove tutte le necessità immediate sono soddisfatte, prima di tutto alla sopravvivenza. Lo svilupparsi del tempo mentale è come un modello interno la cui base effettiva è molto differente dalle nozioni di tempo lineare, in quanto nasce dall’integrazione di memorie passate con pianificazioni per il futuro mirate alla sopravvivenza. Sono come due onde che si incontrano. Mentre il passato è basato su memorie, il futuro è tecnicamente basato su elementi complementari di computazione, basati sia su attrattori sia su elementi connessi alla non località quantica: intuizioni, e soprattutto idee che talvolta si rivelano vere e proprie «premonizioni». 184 L’ENERGIA SEGRETA DELLA MENTE LA STRUTTURA DEL TEMPO 185 Immaginiamo questa situazione: sono caduto in un fosso e devo uscirne. L’idea di uscire è il desiderio di uno stato futuro (voglio) e si incontra dapprima con le memorie del passato. Infatti, in un lampo penso dove e come ho trovato aiuto nel passato (posso) e così si crea l’attenzione che si incontra con gli elementi circostanti. Vedo una corda per terra. La corda eccita nella mente una «sovrapposizione quantica» contenente tutti gli usi passati della corda e le memorie corrispondenti. Questa sovrapposizione quantica si incontra con l’idea di uscire e decido di provare a utilizzare la corda (faccio). In altre parole, l’utilizzo della corda dipende dal mio stato di attenzione presente ed è il frutto dell’incontro tra lo stato del futuro (voglio) e lo stato del passato (collegato al posso).