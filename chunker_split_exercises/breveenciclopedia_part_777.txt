Nel peggiore dei casi (il partner muore), le chances di trovare qualcuno disposto ad accettare un tipo di relazione esattamente identica (invece di prendervi per pazzo/a e lasciarvi immediatamente) quando sarete arrivati alla terza età sono a dir poco scarse. Una prima maniera per coadiuvare il superamento della perdita non è certo quello di provocare sentimenti di rifiuto o addirittura di odio nei confronti di chi ci ha lasciato, bensì di suggerire che tutte le sensazioni e le emozioni considerate positive che abbiamo proiettato (e quindi in qualche modo "investito") così come tutto l'amore che era ancora dentro le persone scomparse e che noi eravamo abituati a ricevere, fluisca gentilmente ma senza interruzione nella persona rimasta in vita, in modo che il calore e la dolcezza della persona perduta continui a confortare la persona superstite per il resto della vita di quest'ultima. Potreste chiedervi allora, per quale motivo ritenere queste suggestioni solo per quando la coppia si divide (quale pure sia il motivo), perché non renderle effettive quando la coppia è ancora unita. Il problema è che la proiezione della sensazione d'amore implica un soggetto ed un oggetto, quindi nel caso della perdita del partner, le suggestioni che offriamo mirano solamente ad alleviare lo sconforto creato dal vuoto che si è venuto a formare. E poi chi dice che non dobbiate darvi tali suggestioni a vicenda mentre siete ancora una coppia? Vi servirà, comunque, un'altra persona che ve le dia, quindi è meglio che pensiate in anticipo al disagio che proverete quando l'altra persona non ci sarà più. Ad un livello più alto (e consigliato), è bene dare queste suggestioni per dare maggior libertà. Questo potrà permettere al vostro partner di non essere dipendente da voi o da qualcuno per fruire pienamente dell’ipnosi erotica. La formulazione è quasi identica alla precedente, ma il fattore tempo non è contemplato. Per poter dare queste suggestioni efficacemente e con sincerità, in modo da portare ad una potente crescita della relazione è utile approfondire su sé stessi la tecnica per la gelosia elencata precedentemente per poter dare suggestioni veramente altruistiche e non legate (anche a livello subconscio) ad idee di possesso ed esclusività. La relazione nasce infatti da una scelta, non dalle paure interiori. Queste sono anche di ostacolo alla crescita della stessa ed è importante lavorare a tutti i livelli per superarle. b) L'amore per alcuni è una droga L'amore ipnotico (o "cosmico" come è talvolta chiamato) ed il sesso magico ("Sex Magick" in inglese) sono stupendi, ma hanno un impatto notevole sul nostro essere cosciente e possono essere visti come una droga, in effetti una droga potentissima per alcuni degli aspetti ad essi connessi. Probabilmente non sarete in grado per mezzo dell'ipnosi applicata a questo campo di danneggiare (almeno direttamente) le vostre cellule cerebrali, lo spasso sarà magari anche gratis (se lo fate con il vostro partner di vita, quello giusto!) ma una cosa è certa: se non sia accompagna ad un cammino di crescita della persona, rischia di rendere psicologicamente dipendenti e questo significa in altre parole che cercherete di ripetere l'esperienza quando vi sarà possibile e per quante volte possibile. Se siete in una coppia a tendenza fusionale l’ipnosi erotica potrebbe amplificare la situazione chiudendovi ogni contatto con il mondo esterno. Bisogna capire che il meccanismo della società attuale è costruito per favorire la fusionalità della coppia, sulla base di credenze popolari senza spesso riscontro scientifico. Se una persona con questo grado di evoluzione si trova a praticare con sempre maggior successo l’ipnosi erotica, assieme alle tecniche di potenziamento della sessualità indicate nei capitoli successivi, e senza una chiara coscienza dello sviluppo che l’energia sessuale deve avere (vedi terza parte) rischia di dover aver bisogno di una forza interiore notevole anche per staccarsi temporaneamente dalla persona amata perché devono lavorare, far spesa o intraprendere altre attività quotidiane all'infuori della vita di coppia. Questo può ogni tanto portare a degli indesiderati effetti sociali collaterali, come la tendenza della coppia ad isolarsi e a utilizzare tutto il tempo a disposizione per stare insieme nell'intimità (in fondo siete voi quelli che dovete decidere quanto tempo è giusto dedicare alla vostra vita intima). Il pericolo maggiore dell'implicito cambiamento di priorità che avverrà nella vostra vita è la mancanza di un ulteriore vostro sviluppo nel contesto sociale e culturale, in altre parole il microcosmo della vita di coppia risplenderà togliendo però inevitabilmente energia al macrocosmo dell'ambiente nel quale vivete: amici, parenti e colleghi. Questa alla lunga è una ricetta che rischia di “bruciare” la relazione. Mantenete l'equilibrio con l'ambiente esterno e non fatevi arrostire troppo velocemente dalla passione! c) Il pericolo del corto circuito Avere una relazione dove tutte e due le parti hanno reciprocamente accesso al subconscio dell'altro ha molti vantaggi e può essere considerata la situazione ideale per una relazione a pari diritti ma può presentare dei pericoli particolari se la coppia si spinge troppo in avanti con i suoi esperimenti senza prendere adeguate precauzioni. Una volta che voi vi sarete impratichiti e vi sarete resi conto delle sensazioni che siete in grado di produrre grazie alle giuste formulazioni, vi metterete sicuramente a "giocare" con gli stati di eccitazione del vostro partner e prima o poi vi verrà in testa l'idea di suggerire al vostro partner in trance sonnambulistica che ha un bisogno ossessionante di trovare nuove maniere per stregarvi ancora e sempre di più. Fate attenzione, però. Consideriamo un caso estremo: se la compulsione (o l'ossessione) che installate nel vostro partner è quella, ad esempio, di essere schiavo della voglia della vostra secrezione orgasmica e portate questa dipendenza a livelli altissimi, dopodiché svegliate il vostro partner per farvi condizionare a suo piacimento di conseguenza, potreste trovarvi di fronte ad una situazione più che spiacevole e che sicuramente non era nelle vostre intenzioni. Il partner, infatti, potrebbe essere talmente ossessionato, in seguito al condizionamento, da programmarvi in maniera dannosa o perlomeno non piacevole per voi, oppure addirittura potrebbe eliminare quello che ormai considera solo un problema, ovvero il vostro conscio, perché siccome l'unica cosa che importa ormai è il vostro secreto e questo viene prodotto con più facilità, con maggiore frequenza e in maggiori quantità (se lo si vuole) durante la trance sonnambulistica, rischiate di finire gli ultimi giorni della vostra vita, vostro malgrado, come una macchina, priva di conscio, che ha come unica funzione quella di essere munta, prospettiva non proprio allettante direi. Tra gli altri problemi che si vengono a creare in questo caso, quello maggiore è: chi porrà fine a questa situazione? Il vostro partner vi avrà condizionato ad accettare il suo condizionamento privo di etica come definitivo mantenendovi in trance per il periodo maggiore possibile della vostra vita (che sarà probabilmente molto breve per entrambi visto come si sono messe le cose). Questo è probabilmente il pericolo più insidioso quando si esplorano in profondità le possibilità di una simile relazione e la soluzione non è una relazione a senso unico; la soluzione è BUON SENSO ed anche un senso di responsabilità. In primo luogo, poi, quando sarete abbastanza pratici per osare, l'uso molto circostanziato di limitazioni spazio/temporali per le suggestioni così come parole chiave per l'accesso dello stato di trance con simili restrizioni coadiuvate in alcuni casi con un uso sapiente del fenomeno ipnotico di amnesia parziale. Esamineremo nei dettagli l'uso corretto di queste restrizioni nel capitolo appropriato, quello dedicato ai trigger e alle SPI biodegradabili. d) Pericolo: Interpretazione errata da parte del subconscio di suggestioni formulate. Questo è un potenziale pericolo che deve essere menzionato. Il subconscio non filtra in maniera critica quello che noi gli diciamo, e quello che crediamo comprenda facilmente (perché noi lo comprendiamo con facilità utilizzando il conscio durante la sua formulazione) può essere erroneamente interpretato dal subconscio stesso. Un esempio chiarirà cosa intendiamo. Mettiamo caso voi diciate al soggetto: "Ora tu non mi ascolti più fin quando non ti tocco la spalla". Il soggetto in trance, come previsto, non vi ascolterà più. Dopo un po', toccate la sua spalla e pensate di riprendere la conversazione con il subconscio. E avrete una brutta sorpresa: il soggetto continuerà a non ascoltarvi. Provate ad indovinare per quale motivo: nel momento in cui avete detto al soggetto "ora tu non mi ascolti più" il soggetto applica quello che dite immediatamente ed alla lettera, quindi non ascoltando più tutto quello che viene dopo ("fin quando non ti tocco la spalla"). Per fortuna il soggetto uscirà dalla trance dopo un po' di tempo oppure passerà dalla trance al sonno comune e quando si sveglierà non avrà subito alcuna conseguenza della vostra errata formulazione, ma il problema potrebbe comunque essere una scocciatura se avete un impegno urgente, che a quel punto potreste dover rimandare se il soggetto non si sveglia per tempo. Per evitare questo ed altri errori, vi raccomandiamo di leggere a fondo la sezione sul lavoro di trance e di approfondire la vostra conoscenza del linguaggio appropriato per parlare direttamente con il subconscio con un corso apposito presso l'Istituto Internazionale ISI-CNV. 16. Ipnosonno Con questo nome indichiamo una semplice ed efficace tecnica per indurre un potente stato di trance che qui presentiamo nel contesto dell’ipnosi erotica. Se volete sperimentare l'ipnosi, avete bisogno di una maniera per ipnotizzare il vostro compagno o la vostra compagna ed essere anche ipnotizzati da questi. Non vi sono "poteri speciali" che un ipnotizzatore possiede, anche se ancora oggi alcune persone lo pensano. La maggior parte delle tecniche utilizzate dai terapeuti presentano, però, perlomeno una discreta complessità teorica che presuppone uno studio dei fondamenti della materia e che comunque non ha necessariamente successo. Vi forniremo, per questo motivo, una semplicissima ma molto efficace tecnica che la maggior parte dei terapeuti per questioni di logistica non possono utilizzare, ma che è probabilmente l'ideale in un rapporto di coppia: l'ipnosonno. Questa tecnica, riportata per prima da Dave Elman nel suo famosissimo libro "Hypnotherapy" del 1964, è probabilmente vecchia come gli antichi greci. L'ipnosonno funziona provocando un stato di trance molto profondo partendo dal sonno comune. Avete capito bene, una persona può essere facilmente ipnotizzata mentre dorme, se si usano le parole giuste e si osservano alcune semplici regole, e quale può essere lo scenario ideale per la messa in pratica di questa tecnica, se non l'intimità del vostro candido lettino? a) L'ipnosonno nella scala di profondità di trance. Per capire la potenza di questa tecnica, bisogna prima spiegare un paio di cose riguardo alla profondità dello stato di trance. Si dice che il soggetto viene portato da uno stato di veglia ad uno stato completamente sonnambulistico quando un ipnotizzatore è in grado di dimostrare tutti i classici fenomeni ipnotici con il soggetto, come l'anestesia, le allucinazioni positive e negative così come le allucinazioni post ipnotiche (una allucinazione negativa è qualcosa che è realmente presente ma che il soggetto non percepisce, gli "vede attraverso") e così via. Il test di riferimento per la prova che il soggetto si trova a livello sonnambulistico è l'amnesia: quando questa è stata provata, eventualmente dopo apposite suggestioni, il soggetto è veramente in ipnosi come si intende normalmente. Se il sonnambulismo è stato ottenuto mediante suggestioni ed altre azioni partendo da uno stato di veglia, il conscio del soggetto può ancora essere presente negli stati sonnambulistici leggeri e quindi essere in grado di filtrare le suggestioni formulate per il subconscio (anche se solo debolmente), eventualmente riacquistando il controllo nel caso di minaccia formulata dall'ipnotista stesso o presente nell'ambiente circostante. Ad un livello più profondo del sonnambulismo troviamo l'Esdaile, o "coma ipnotico", uno stato di coscienza che è molto profondo e generalmente inutilizzabile per il terapeuta, visto che in questo stato il soggetto non risponde né alle domande né alle suggestioni, perché si sente così bene che del terapeuta, come si dice a Roma, "non glie ne può fregare di meno". Svegliare qualcuno dal coma ipnotico può quindi presentare delle difficoltà e generalmente si consiglia per fare questo di dire al soggetto che se non si sveglierà subito non sarà più in grado in vita sua di ritornare nello stato in cui si trova in quel momento. Per quanto riguarda i livelli più profondi dell'Esdaile, si conoscono uno stato di catatonia spontanea immediatamente più basso ed infine (per il momento, chissà cosa porterà il futuro) troviamo l'UItradepth©, con il caratteristico movimento rapido dei bulbi oculari (REM) ed un estremo rilassamento dei muscoli (la persona sembra morta), ove il conscio si dice essere completamente assente. La profondità dell'ipnosonno è localizzata generalmente tra il sonnambulismo ed il coma e Dave Elman lo descrisse all'epoca come lo stadio di trance più profondo esistente con il quale si possa "lavorare" ("Hypnotherapy" fu pubblicato nel 1964 post mortem, l'UItradepth fu scoperto nel 1965 da Walter Sichort). Siccome partiamo dal sonno comune, il conscio dorme (non è assente! ), quindi le suggestioni date al subconscio non subiranno il filtraggio del conscio ed avranno per questo motivo un impatto ancora maggiore sul subconscio stesso che nel livello sonnambulistico. Se al soggetto vengono date apposite suggestioni, è semplice per questo passare da un livello di ipnosonno al sonnambulismo profondo e dimostrare tutta la fenomenologia ipnotica elencata precedentemente. b) La Tecnica La tecnica originale prevede che la guida (l'ipnotista) si avvicini al soggetto senza far rumore, strisciando sotto la soglia data dell'altezza del piano orizzontale entro il quale il soggetto è coricato (massimo l'altezza del materasso), perché se si avvicinasse semplicemente camminando (in piedi), il soggetto potrebbe venire eventualmente svegliato dal suo "radar" inconscio intemo, che ognuno di noi possiede. Fortunatamente l'essere una coppia risolve questo problema, visto che nella stragrande maggioranza dei casi, quando utilizzerete questa tecnica, vi troverete già accanto alla persona da mettere in trance, ad una distanza tale da poter essere chiaramente compresi. Per quelli di voi che dormono in letti separati forniremo ulteriori consigli quando sarà necessario. Non tutti i livelli di profondità del sonno comune si prestano per cominciare una induzione con la tecnica dell'ipnosonno: tutti gli autori che hanno descritto questa tecnica (Dave Elman, Gerry Kein, Don Mottin, Wendi Friesen ed altri) concordano nell'affermare che il soggetto deve dormire profondamente prima di cominciare con l'induzione, e questo significa che il soggetto deve compiere massimo sette, meglio ancora sei cicli di respirazione completi (inalazione, pausa, esalazione, pausa). A questa profondità del sonno le suggestioni formulate dalla guida avranno maggiore probabilità di arrivare al subconscio (e che siano capite da questo) prima che il conscio si desti. Se giacete vicino al soggetto e siete la guida, dovrete ovviamente rimanere svegli nel letto, di proposito, ed aspettare che la vostra anima gemella dorma abbastanza profondamente, il che può richiedere diverse ore. Quando siete pronti per cominciare, fatelo sussurrando anche solo una volta: "Questo è [...] che ti parla, dormi, continua a dormire". Ovviamente mettete il vostro nome al posto dei puntini. Dopodiché ripetete diverse volte quest'altra frase (sei o sette volte dovrebbe bastare) in modo che il subconscio sia in grado di ricevere e comprendere il messaggio. La cosa migliore da fare sarebbe quella di sincronizzare le frasi che pronunciate con il respiro del soggetto stesso, ad esempio in questo modo: INALAZIONE "Mi puoi ascoltare" ESALAZIONE "Ma non ti puoi svegliare" PAUSA :"Continua a dormire profondamente" Notate per favore che questa formulazione contraddice una regola che stabiliremo più avanti, perché questa frase usa il "non", ovvero una negazione, che si dovrebbe evitare come linea di principio. Comunque, agli effetti pratici, questa formulazione funziona per il nostro scopo: dopo aver ripetuto questa frase diverse volte, dobbiamo appurare se abbiamo stabilito il contatto con il subconscio del soggetto per mezzo dei cosiddetti segnali ideomotori. Un segnale ideomotorio è qualcosa come un "riflesso" che il subconscio fornisce autonomamente, senza nessuno sforzo conscio o meglio, come direbbe Bandler, "con movimento onesto ed inconscio". Uno dei metodi più popolari per provare che è stata stabilita la connessione con l'inconscio è l'utilizzo delle dita per i segnali ideomotori, cosa che faremo anche con la nostra induzione per l'ipnosonno. Per stuzzicare la risposta del subconscio, sussurrate questo al soggetto: "Solleva [o muovi] il dito che sto toccando se mi ascolti" preceduto da un "Fra poco toccherò una delle tue dita" se non lo avete ancora fatto per evitare di svegliare inavvertitamente il soggetto mediante un inaspettato stimolo cenestetico. Siccome probabilmente il soggetto si è addormentato accanto a voi, potreste aver già avuto modo, sotto le coperte, di accostare il vostro dito a quello che volete che il soggetto alzi, qualche tempo prima, evitando bruschi movimenti nel momento dell'induzione. Ripetete la frase almeno tre volte. Se non osservate alcuna risposta ideomotoria, ripetete la procedura ricominciando da "Mi puoi ascoltare..." fino a quando non ricevete la risposta desiderata del subconscio. Quando il dito si alzerà, avrete stabilito il contatto con il subconscio ed il soggetto si troverà nello stato di trance dell'ipnosonno. Che cosa si fa ora? Un consiglio è quello di far acquistare al soggetto progressivamente maggiore mobilità in trance facendo alzare al soggetto prima la mano (del dito) e poi il busto nella stessa maniera. Un'altra cosa da fare è di aumentare progressivamente il livello della voce passando dal sussurro originale ad un volume di usuale conversazione. Una volta fatto questo, potrete procedere con una qualsiasi suggestione o serie di suggestioni vere e proprie. Buon divertimento. c) Ancorare lo stato di conscienza raggiunto Una volta che avrete ottenuto lo stato di trance è molto semplice "ancorarlo" per scopi futuri. Questo significa che non dovrete ripetere in futuro l'induzione completa dell'ipnosonno, ma che sarete in grado di rimettere in trance sull'istante la persona a voi cara. Vi descriverò qui un esempio su come si ancora lo stato dell'ipnosonno quando il soggetto è in trance (fallirete, ovviamente, nel vostro intento, se applicherete questa tecnica mentre la persona è sveglia). Dite al soggetto: "Quando tu ed io vorremo lavorare con l'ipnosi in futuro, tutto quello che dovrò fare è di passare la mia mano di fronte ai tuoi occhi e dire la parola_________, dopodiché i tuoi occhi si chiuderanno ed entrerai in una trance ancora più profonda di quella in cui ti sei trovata l'ultima volta in cui ci sei entrato/a". Come vedete, il comando (in inglese parliamo di "trigger") che provoca la trance in futuro è qui la mano che passa di fronte agli occhi assieme alla formulazione di una parola a vostro piacimento, quella che inserirete al posto di_________. Il trigger poteva essere qualcosa di completamente diverso, come il toccarvi il lobo destro dell'orecchio o il grattarvi il naso, mostrare al soggetto un crocifisso, un'icona, un preservativo, e così via. d) La Terminazione della Trance Dite al soggetto: "Fra poco conterò da 1 a 5, e quando sarò arrivato a 5 i tuoi occhi si apriranno, sarai completamente riemerso dalla trance, ti sentirai del tutto sveglio, vigile e fresco nonché molto meglio di prima", (conta lentamente dando al soggetto il tempo necessario per farlo ritornare ad uno stato conscio). "Uno — Senti un'onda di energia che si muove dentro tutto il tuo corpo... "Due — Ogni parte del tuo corpo si sente più vitale e piena di energia... "Tre — Adesso ritrova completamente l'orientamento in questa stanza... "Quattro — Senti un piacevole senso di freschezza fisica e mentale dentro di te... "Cinque — Di nuovo del tutto vigile, in questa stanza, e ti senti meglio di prima." Per favore ricordatevi di dare al soggetto non solo la suggestione che sarà completamente sveglio, ma anche che sarà completamente fuori dalla trance quando raggiungerà il numero cinque. Si conoscono episodi, infatti, di persone completamente "sveglie" dopo una seduta di ipnosi dal proprio terapeuta, che sono poi riemerse dalla trance mentre stavano guidando la macchina per andare a casa. Sono sicuro che vorrete evitare questo pericolosissimo contrattempo. e) Particolarità del linguaggio del subconscio Fornire delle suggestioni al subconscio, in particolar modo a profondità come quella dell'ipnosonno, necessita di una particolare attenzione per l'interpretazione letterale che il subconscio applica alle parole formulate. Il subconscio può essere considerato un bambino di quattro anni, incapace di comprendere l'ironia ed i postulati di conversazione. Se il livello di trance è abbastanza profondo e gli si chiede: "Ti dispiace alzarti?" La risposta sarà probabilmente: "No", ma la persona resterà ferma, perché le / gli è stato chiesto se le / gli dispiace, e non di compiere l'atto, di alzarsi.