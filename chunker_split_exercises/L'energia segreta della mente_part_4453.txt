Attendi qualche secondo… Stop nello spazio. Vedi, senti, ascolta. La coscienza è al di là dello spazio. Lo spazio non ha ruolo. La coscienza domina lo spazio. Cerca di ripensare e di rivedere di fronte a te costruzioni o ambienti ora non più esistenti. Immaginali come erano un tempo. Attendi qualche secondo… Stop nel tempo. Vedi, senti, ascolta. Fine Stop. La Coscienza è centro Ora prenderai contatto con questa coscienza dentro e al di là del corpo. Immagina una sfera al di sopra della testa, una sfera al di sotto. Tendi il corpo, blocca il respiro. Pensa: voglio risvegliarmi alla presenza. Espira. Rilassa il corpo. 252 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 253 Ora condurremo un viaggio per tornare all’origine. Immagina adesso una barca, scendi al centro di te stesso, con una barca arriva all’altezza dell’ombelico. Quando sei lì, infondi una sensazione benefica nei tuoi organi: stomaco, cuore, fegato, reni, polmoni, milza… Il corpo è spazio. Senti lo spazio del corpo. Sali ora al cuore. Pronuncia la parola Io. Nota la forma e la sensazione Io e lasciala sciogliere nel corpo. Lascia andare ogni pensiero che nutri al riguardo. Ora prenderai coscienza del vuoto: occhi chiusi, presenza al vuoto a destra e a sinistra, in alto e in basso, avanti e indietro. Lascia andare gli occhi verso l’alto. Nota che non hai nessuna posizione, senti il vuoto in tutte le direzioni, senti il vuoto dentro di te. Nota il grande vuoto nel quale galleggia la sensazione che hai adesso, lasciala sciogliere. Ora pronuncia le parole IAO. Fai scendere lo IAO nel corpo Queste due vocali unite, IAO, esprimono l’origine dell’essere nella sua pienezza. IAO vive nel corpo unico. IA esprime alto e basso. Muovi da destra a sinistra la testa. O esprime il volume Gira la testa. Sull’O apri gli occhi e fissa la luce. Senti l’aria che entra passando attraverso la luce. Chiudi gli occhi. Continua a sentire l’aria che passa attraverso la traccia luminosa ed entra. Continua a farla entrare dopo aver distolto lo sguardo dalla luce. Pronuncia rapidamente un mantra KI KI KI rapido nel corpo. Ripeti: io sono coscienza. Stop. Fine Protocollo del Vuoto. Il Tempo Assoluto Che cosa è l’essere? L’esistente manifestato e immanifestato 3 . Secondo il filosofo neoplatonico Johannes Scotus Eriugena (815 † 877), la «mente prima» è fuori dallo spazio e dal tempo4 . Neppure Dante riesce a esprimersi quando desidera vedere il cerchio centrale del Paradiso, il «tempo assoluto» sottostante a ogni cosa. ma non eran da ciò le proprie penne: se non che la mia mente fu percossa da un fulgore in che sua voglia venne. A l’alta fantasia qui mancò possa; ma già volgeva il mio disio e ‘l velle, sí come rota ch’igualmente è mossa, l’amor che move il sole e l’altre stelle 5 . Per Tarthang Tulku è il luogo del «grande spazio» e del «grande tempo» dove «grande» esprime qualcosa che è «totale». Per gli antichi Egizi il simbolo dell’obelisco era fondamentale. Un simbolo similare è lo gnomone che con la sua verticalità congiunge cielo e terra e porta l’attenzione sulla congiunzione con l’universo. Lo gnomone nella meridiana segna il tempo rimanendo immobile e la presenza è al di là del tempo. La tradizione dice che sia stato Anassimandro che, a Lacedemonia, drizzò uno gnomone per osservare gli equinozi e i solstizi. A mezzogiorno vi è un punto nel quale lo gnomone fa il minimo di ombra. Al solstizio il sole non produce più ombra. È come se il tempo si fermasse. 254 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 255 Questo è il punto dove il principio si congiunge con la fine, la trascendenza del tempo. Il percorso di sviluppo dell’uomo: nomi simbolici e significati • I Fondenti filosofici Preparazione: armonia, energia, liberazione iniziale. • Lotta fra le Nature, Colpo di Martello, Regolo Presenza a sé e acquisizione della regola. • Rotazioni attraverso la croce degli elementi Separazione dei livelli: tra emozioni, realtà fisica, immaginazioni e pensieri. • Aquile (Sublimazioni) Superamento delle compulsioni che «portano fuori dall’essenza». • Il «pesce» («echineis») Aquisizione di uno stato di stabilità e di verticale. • «Rebis» Presenza e integrazione delle energie. • Grande Cottura Presenza con procedimenti energetici. • Pietra al rosso Raggiungimento dello stato Io-non Io. • Moltiplicazioni Ripetute. Ascesa lungo le «sfere celesti» Presenza con superamento anche degli «archetipi» quali «forze universali». • Amalgama, Luce Inestinguibile, Cielo della «durata» Non-dualità. L’uso dei sensi e delle arti per la reintegrazione all’ora Quanto abbiamo insegnato in queste pagine è l’arte di costituirsi come un nuovo uomo, homo totus nel quale a poco a poco le virtù aumentano e si attua una progressiva elevazione. Per questo processo l’intelligenza da usare non è unica e quindi va sviluppata in tutte le sue forme. Anche adesso, ad esempio, in Oriente, un buon yogi deve sapere disegnare, comporre musica ecc… in quanto solo così si ha uno sviluppo completo della persona. Lo stesso era vero anche in Occidente nel passato. L’«uomo rinascimentale» era inteso come uomo dal «multiforme ingegno». Il simbolismo della tetractis corrisponde anche a una salita progressiva attraverso nove punti che rappresentano l’ascesi della «scala filosofica» delle arti e dei sensi 6 . Solo una piccola parte dell’immensa sapienza antica è giunta a noi, e ovviamente si può anche variare leggermente riguardo all’ordine proposto e aggiungere qualche arte moderna, ma è fondamentale capire la logica dietro a questa filosofia. Il fine è lo sviluppo reintegrativo completo dell’uomo che solo può avvenire se noi effettivamente esplichiamo noi stessi. Tutto infatti è nel presente. È solo una cortina di fumo creata dalla nostra mente il pensare che qualcosa non è lì. Lo sviluppo delle facoltà è stato paragonato allo sviluppo di «doni». Dono deriva dal latino donum ed è sinonimo della parola facultas, la quale significa capacità, talento, mezzi, forza d’azione. 256 L’ENERGIA SEGRETA DELLA MENTE ALCHIMIA PRATICA: IL TEMPO ASSOLUTO 257 La Reintegrazione al tempo presente attraverso i sensi Il primo passo che in parte abbiamo già visto è la ginnastica dei sensi. Si parte dai sensi esterni, e si includono successivamente anche l’immaginazione (ginnastica della fantasia) e la memoria (arte della memoria) e infine, a livello superiore della scala, i sensi interni o «sottili» come intuizione/chiaroveggenza e chiaraudienza,. La via dei sensi è un modo fondamentale per portare alla reintegrazione nell’ora. Significa portare assieme i sensi esterni così come anche le cosiddette contractiones dell’anima, per usare la formula di Giordano Bruno che così indicava lo stato nel quale l’anima «si ritira all’interno di sé stessa»7 . Questo perché in un tutto non può esistere qualcosa di separato, e poiché il tutto è più della somma delle parti, i sensi nella loro singolarità non descrivono sufficentemente la realtà. In altre parole il progresso della conoscenza è progresso in percezione dell’unità. In pratica significa essere capaci di essere con la propria coscienza contemporaneamente su più livelli di «quintessenza». Nel «centro della ruota», immaginazioni, ricordi, sensorialità interne ed esterne sono tutte egualmente presenti poiché sono tutti modi di essere dell’ora che è l’unica cosa che c’è. A questo punto possiamo capire che quello che apparentemente manca «davanti a noi» (in una visione lineare del tempo) in realtà è già dentro di noi. Per questo scopo è indispensabile schiarire i sensi bloccati altrimenti nelle trance percettive. Non bisogna immaginarsi infatti che educare i sensi significhi renderli più acuti. Gli esercizi di educazione dei sensi servono a due scopi: – Addestrare, rinvigorire, affinare l’osservazione e l’attenzione sui dati forniti da ogni senso. – Abituarsi a ricavare dal minor numero di dati sensibili il maggior effetto conoscitivo possibile, colla «maggior prontezza ed esattezza». Gli esercizi dei sensi sviluppano il potere di osservazione e di pensiero, iniziano alla riflessione e al giudizio, combattendo la superficialità e l’apatia nell’osservare e nel confrontare. Nella prima parte di questo libro abbiamo indicato molti esercizi utili all’uopo, ma lo schema soprastante potrà essere utile allo studente che desidera migliorarsi ancora ulteriormente. La reintegrazione delle Arti come strumento di vita dall’antichità ad ora Altro strumento efficace per l’affinamento dei sensi sono le nove Arti. Ogni arte sviluppa una capacità differente 8 . La connessioni tra le arti è fondamentale. Tutto è connesso in una scala di armonia9 . Questa è la ragione dell’insistere dell’uomo antico sulla loro importanza.