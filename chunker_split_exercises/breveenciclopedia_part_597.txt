Tale stato è come un "olio" a livello della relazione. Lo stato quantico Lo stato quantico è uno stato mentale incentrato sull'insieme e non sul particolare. In pratica la vostra mente si trova a perecepire più cose contemporaneamente senza formulare nessun giudizio specifico. Nell'idea quantica, l'insieme precede il particolare. Stimolare la mente e Controllo Mentale Superiore Bisogna essere capace di adattarsi ed essere sufficientemente flessibile nei confronti del proprio ambiente per creare un a linea d'azione efficiente. Lo scopo della nostra mente è fin dall'origine di adattarsi all'ambiente. Nel campo delle relazioni è altrettanto vero. Se oltre che creare una relazione vogliamo anche VIVERLA è fondamentale che la nostra mente ed il nostro corpo sappia sviluppare il Controllo Mentale Quantico. Rispetto al controllo mentale classico, operato dalla mente conscia, il Controllo Mentale Quantico delle situazioni è operato dalla nostra mente inconscia. Questo fa sì che vi sia sempre completo equilibrio tra i vari livelli del nostro essere. La Scuola del Magnetismo Personale per le Relazioni Questa scuola, antichissima, è presente in Europa da tempi immemorabili. Il concetto di base è il fluido vitale, l'energia magnetica. Il concetto di "attrazione" viene proprio da qui. Meno conosciuta a livello americano della precedente in quanto le tecniche sono state raramente poste per iscritto, è tuttavia estremamente interessante e potente. Le sue basi sono nel comportamento stesso umano e nelle sue reazioni. In altre parole questa scuola tocca elementi facenti profondamente parte dell’ancestralità umana Il concetto base è la VITALITA’. Quando noi siamo vitali abbiamo infatti maggiore magnetismo personale. Anche gli animali si attirano tra loro in base a questo concetto. Andiamo a toccare qualcosa di veramente profondo. La vitalità si sviluppa attraverso una serie di esercizi che incrementano la tonicità personale e l’impatto della persona. Questi esercizi vengono condotti su più livelli: classicamente distinguiamo tra respiratorio, fisico e ghiandolare, di modo da sviluppare la totalità della persona umana. Ne parleremo in un’altra parte di questo libro in quanto per questa scuola lo sviluppo del magnetismo si fonde con il potenziamento dell’energia sessuale ed entrambe rappresentano due facce della stessa realtà. 10. Ipnosi Erotica di Coppia e a Senso Unico (D/s) Torniamo all'argomento principale, il campo dell'ipnosi erotica. Nel nostro libro abbiamo trattato ed ampliato finora l’ipnosi erotica con comunicazione reciproca. Tuttavia il termine è a volte anche utilizzato con altra accezione. Il mondo è vario, e l'ambito erotico è un ambito dominato dall'aspetto personale. Se cercate sul web, vi imbatterete molto spesso nelle parole "Master" o "Mistress" abbinate all'ipnosi erotica. L'idea di fondo che dovete capire di queste figure è che vogliono una relazione dove loro hanno accesso al vostro subconscio, ma voi non al loro; quindi nelle loro intenzioni sarete condizionati ipnoticamente ad amarli e a obbedire loro senza discussioni, mentre loro possono sentirsi o meno in dovere anche di volervi bene. In altre parole, una relazione nella quale c'è un "Master" o una "Mistress" è sempre a senso unico, qualcosa che non vi consiglio di sperimentare in modo pratico a meno che non siate interessati a cose Bondage, Sottomissione, Dominanza o addirittura Sado/Maso. Purtroppo, il 95% di tutta l'ipnosi erotica offerta sul web è BDSM, associando quindi l'immagine del vinile nero laccato e del vestiario di pelle nera a quello che potrebbe essere il miglior modo per creare e mantenere un'armonia consensuale nella coppia. La maggior parte di queste dominatrici e di "masters" nelle quali vi imbattete navigando in rete offrono "registrazioni di condizionamento" fatte apposta, come loro affermano orgogliosamente, per incatenare la vostra volontà, eventualmente anche umiliarvi, farvi del male e soprattutto: di spillarvi più quattrini possibili. Beh, non ci crederete, ma di questi zombi volontari ce ne sono abbastanza su questo pianeta da far vivere e prosperare queste persone. Nel caso facciate parte dei suddetti apprendisti zombi, ecco alcuni consigli. Consiglio nr.1 : Se non fate parte del 5% della popolazione che è sensibile a tali suggestioni poiché corrispondono ad una loro inclinazione, vi è una altissima probabilità che le registrazioni non funzioneranno. Nessuna registrazione può ipnotizzare contro la vostra volontà... Infatti è impossibile che la nostra mente accetti una suggestione, per di più registrata che non corrisponde ai nostri valori ed al nostro modo di essere. Inoltre il problema delle registrazioni è che è pressoché impossibile stabilire un qualsiasi feedback da parte vostra in modo da poter poi "suonare" i segmenti giusti della registrazione o reagire a situazioni non previste; in altre parole una scatola non può fare né un lavoro di ricalco, né di mirroring, né sarà mai in grado di parlare col ritmo del vostro respiro e mai e poi mai entrerete in rapporto con lei. Consiglio nr.2 : se vi considerate in quel 5% della popolazione che reagisce a tale tipo di suggestioni, e siete ancora più fortunati ed avete molti soldi da spendere (eventualmente per il resto della vostra vita), esaminate con attenzione il programma completo che la dominatrice o il dominatore di vostra scelta offre. Potrebbe succedere che voi vi vogliate rendere dipendenti da qualcosa che veramente alla fine non volete. Molte di queste "Maestà ipnotiche" hanno tendenze sataniche da non sottovalutare che possono manifestarsi con crudeltà gratuite e vi assicuro che l'ipnosi, se usata male, può anche essere lo strumento ideale per creare i peggiori incubi che voi possiate mai sognare. Alcune Dominatrici diversificano la loro offerta, soddisfacendo anche clientele molto stravaganti, come quelli che indossano volentieri Pampers (sì esatto, poi chiamano la mamma) e simili cosette. Consiglio nr.3 : Cercate una relazione in carne ed ossa con una dominatrice o un dominatore? Lasciate perdere il Web. Questi tizi vogliono vendere, non cercano persone che gli siano simpatiche e non hanno voglia di capire voi, le vostre necessità ed i vostri problemi. Per loro voi siete solamente un numero di conto corrente. D'altra parte, ci saranno sempre abbastanza lemmings che ritengono quello su di cui vi ho messo in guardia esattamente quello che stavano cercando. In questo caso cercate registrazioni per condizionamento come "Money Slaves" nel loro catalogo e buona fortuna per il resto della vostra vita, disperati. In ogni caso è importante capire che qualora vogliate sviluppare i livelli più ampi di sessualità dovete essere capaci di creare una relazione ed un flusso che non vada a senso unico ma che sia reciproco. Il fine della sessualità deve essere infatti lo sviluppo del piacere e l’elevazione dell’uomo. 11. Coppie eterosessuali e coppie Gay Tutto quanto indicato in questo manuale è accessibile tanto alle coppie eterosessuali che alle coppie Gay. La sessualità è vita e presente in ognuno. Indipendentemente dall’opinione degli scienziati su quale sia la natura profonda dell’uomo, e se l’identità gay possa avere una base comportamentale genetica, è indubbio che lo sviluppo dell’energia sessuale e del piacere è una dimensione a sé stante che si appoggia sulle relazioni umane, ma è da essa fino ad un certo punto indipendente.. Le dinamiche dell’energia sessuale nella dimensione gay sono un labirinto di sfumature di cui occorre tenere conto per evitare equivoci. Fatta eccezione per Transex e Transgender, che sono casi particolari, un gay è un uomo e una lesbica è una donna e quindi sono necessari approcci che potenzino gli elementi tipici del sesso che si trova moltiplicato nella situazione. Dalla ricerca scientifica sappiamo che il cervello maschile e quello femminile presentano caratteristiche differenti. A questo proposito può essere di interesse la lettura dell’ottimo libro di John Gray “GLI UOMINI VENGONO DA MARTE, LE DONNE DA VENERE”. Nel dettaglio, l’emisfero cerebrale sinistro è sede della razionalità e della logica, quello destro della emotività e della creatività. Il “callo” che li divide, nella donna è assai più ricco di terminazioni nervose “di collegamento”. L’indubbio vantaggio è di poter ricorrere alle proprie risorse razionali e creative in stato di “uniti in casa”. Caratteristica questa che è condivisa (anche se non necessariamente in modo eclatante) da chi possiede l’identità gay. Ora, i rapporti nella comunità gay avvengono fra soggetti molto simili a livello neurologico. Seduzione, Relazioni e Realtà Gay La domanda che sorge è quindi : sono dunque i simili ad attrarsi anziché gli opposti? Occorre fare delle precisazioni. L’esperienza insegna che non esistono “opposti” puri, ma bensì solo “diversi”. Questi possono attrarsi in quanto si completano a vicenda, non senza un paziente lavoro di amalgama, spesso con qualche turbolenza, ovvio… Per i simili il discorso è molto più sfumato. Due menti che lavorano su di una “mappa mentale” abbastanza simile, almeno per quanto riguarda la struttura cognitivo-comportamentale, sono indubbiamente favorite. Tuttavia…sappiamo anche che una delle regole fondamentali della seduzione è quella di manifestare una “differenza” che incuriosisce ed intriga. Le relazioni gay sono quindi destinate ad essere piatte e prevedibili? No . In realtà nella dimensione gay le regole della seduzione sono, come in nessun altro campo, basate sulle sfumature, sugli equilibrismi imperfetti, sulla scelta di rinunciare ad alcune prerogative cosiddette “naturali”, per incanalare a doppio senso le reciproche energie sessuali.Nelle coppie gay, soprattutto in quelle consolidate, avviene una dinamica molto interessante: la “distribuzione dei ruoli”. Uno dei soggetti diventa il “marito”, l’altro la “moglie”. Ciò assomiglia molto all’atavica dinamica dei gruppi elementari fra “soggetto dominante” e “soggetto gregario”. Beninteso, raramente questi rapporti giungono ad una esasperazione così marcata! In effetti, l’esistenza di due menti “direttive” in un gruppo (anche se composto da solo 2 elementi) complica notevolmente i processi decisionali che possono essere vitali per la sopravvivenza. Si può cercare una ragione istintuale in ciò: l’istinto primordiale finisce sempre per dire la sua… In questo mondo retto da regole molto sottili la Programmazione Neuro Linguistica viene in aiuto con le note tecniche di “modellamento” e “calibrazione” che deve essere anche intesa come “auto-calibrazione” che, metaforicamente, possiamo anche definire “equilibrismo a due”. Un altro aspetto basilare è quello della Prossemica. Oltre alle sfumature linguistiche, particolare importanza ha una particolare “prossimità fisica”. In parole semplici: l’approccio frontale, cioè “faccia a faccia” è scarsamente produttivo. Ricordate che le energie simili possono annullarsi (nel caso dell’energia predominante maschile addirittura respingersi). Per evitare questo inconveniente ed ottimizzare da subito il “feeling” nulla è meglio dell’approccio in cui i soggetti formano un angolo molto vicino ai 90° (praticamente la spalla destra di uno è molto vicina alla sinistra dell’altro, mentre l’altra guarda nella direzione opposta). Poeticamente possiamo dire “guardo fisso nei tuoi occhi da sopra la tua spalla” 12. Baccanali e “Lifestyle” - erotismo in situazioni di gruppo Le relazioni con più partner contemporanei (chiamate anche volgarmente “orge” e nei paesi anglosassoni riasunte nel termine “the lifestyle” senza aggettivo) meritano anche di essere esaminate in quanto appaiono dei fenomeni particolarmente interessanti dal punto di vista ipnotico. Anche in tale contesto possiamo utilizzare per amplificare le sensazioni l’ipnosi erotica descritta precedentemente, sia come parole ma soprattutto nella fase di incontro e scelta del/i partner. Le parole hanno infatti molto spesso poca importanza: quello che conta è il rispetto della dinamica sequenziale della comunicazione non verbale che appare quasi come un universale umano. Indipendentemente dalla libertà di rapporti, infatti, ogni situazione umana segue comunque uno sviluppo secondo lo schema di dinamica della comunicazione umana esposto precedentemente. La differenza è però nel tempo: passaggi che per ragioni culturali prendono giornate possono avvenire invece in poche decine di minuti: tuttavia la dinamica è sempre la stessa. Un aspetto estremamente interessante è tuttavia che tali situazioni sembrano produrre naturalmente per la loro stessa natura una sorta di ipnosi che forse è il risultato dell’accesso ad un grado più profondo della psiche della specie umana. L’osservazione ci mostra come le persone entrino in uno stato di trance naturale che è collegato probabilmente ad una riscoperta della sessualità di base presente all’interno di ogni essere umano. Anche l’atteggiamento maschile cambia, e diventa più aperto e meno aggressivo. La donna invece prende più sicurezza di sé. Tali elementi appaiono anzi invariabilmente come condizioni essenziali per lo sviluppo delle situazioni di gruppo. E’ come se fosse ridestata una realtà ancestrale che viene negata dalla realtà quotidiana. Questo può spiegare ad esempio come mai i latini ed i greci tenessero gran pregio tali situazioni e vi connettevano anche un significato religioso. Si rendevano conto che in tali situazioni l’uomo (inteso come genere umano) si riconnetteva a sé stesso ed alla sua natura. Una ragione scientifica dietro a questo può essere l’ipotesi formulata da alcuni scienziati che questo fosse l’originario comportamento della specie umana (come avviene con i Bonobo) che non viene più percepito a causa delle sovrapposizioni culturali. Alcune teorie postulano infatti che lo sviluppo dell’agricoltura abbia progressivamente cambiato il modo di vivere dell’uomo in favore di una “fissazione” dei rapporti legata a sua volta alla proprietà della terra. E’sintomatico allora che l’epoca attuale, meno legata alla realtà terriera, vada riscoprendo sempre più forme di sessualità libera. Non si tratta quindi di un decadimento di costumi, come qualcuno vuol far credere, bensì dell’emergere di pulsioni profonde inerenti all’uomo e che a lui sono sempre appartenute. Probabilmente è semplicemente l’inizio di un’era nuova caratterizzata da elementi diversi da quelle che la hanno preceduta nelle quali sentimenti, sessualità, possesso e proprietà apparivano parte di un’unica realtà cognitiva e culturale invece di essere termini esistenti ciascuno in una sfera diversa ed autonoma. 13.