Anche il temine «mio» perde significato. Il termine «mio» è infatti una estensione del concetto di Io. Invece di dire «il mio corpo», ci viene spontaneo dire «il corpo». Proseguendo con ulteriori esercizi e con l’attenzione a sé potrete arriva- re in certi casi anche a vedervi come da fuori oppure in quarta posizione. Questo stato particolare può essere facilitato da alcuni esercizi: • Esercizio 72: sguardo da dietro Stare presenti alla percezione del corpo fisico e osservarsi come «da dietro». Immaginare di essere come «dietro di sé»96. • Esercizio 73: il dolore e la presenza a sé Essere presenti a una sensazione corporale (anche dolorosa) e al corpo contemporaneamente, e rendersi conto che è il corpo che la sente: «esso» sente dolore, ma questo non ci coinvolge. • Esercizio 74: tensioni e rilassamenti Eseguire tensioni muscolari seguite da rilassamenti. Esercizi fisici di distensione globale della schiena per rompere le «pietrificazioni» Sulla schiena possiamo localizzare vari punti di tensione. Può essere utile, oltre al rilassamento globale sopradescritto, eseguire una distensione globale della schiena. Abbiamo osservato come questa distensione globale è particolarmente efficace in concomitanza di esercizi per lo scioglimento di tensioni emozionali (eseguiti in altra posizione) e porti a «fissare» definitivamente il risultato così ottenuto. • Esercizio 75: cerchio e stiramento totale Posizione: coricarsi a terra. Piedi congiunti, braccia posate al suolo, in prolungamento del corpo. Esecuzione: Con una energica spinta sollevate i piedi facendo descrivere loro un semicerchio sopra il vostro capo. Alla fine del movimento le punte dei piedi toccheranno il suolo. Potete completare il movimento arrivando con le ginocchia accanto alle vostre orecchie. 170 L’ENERGIA SEGRETA DELLA MENTE I TRE PRINCIPI VITALI 171 Se non siete capaci di tanto, accontentatevi di spingere i piedi in alto il più possibile. Prima di iniziare il movimento fate una forte inspirazione. Si avrà allora una compressione addominale che si risolverà in un massaggio automatico del plesso solare. • Molto importante: come ritornare alla posizione di partenza Tornate indietro molto lentamente facendo delle piccole tappe progressive. Questo per evitare una controtensione della schiena. Questo esercizio (con le ginocchia piegate) riporta nella posizione fetale. Può creare una regressione spontanea. Un mio amico mi disse di essere in tal modo arrivato alla comprensione chiara della frase di Nisargadatta97 per definire l’illuminazione: «tornare come otto giorni prima di essere nato». Troviamo immagini in posizioni simili anche nella tradizione egizia e specificatamente nella posizione assunta da Geb, il marito di Nut 98. L’inarcamento circolare del corpo ha in tali casi il significato di «completamento», di fusione dell’inizio e della fine che troviamo anche nell’ouroboros. Chiavi tradizionali e corrispondenze ermetiche per sviluppare meglio il simbolo G – Corrispondenza pratica: serenità nell’applicazione; – Elemento sensoriale che lo sviluppa: udito (e silenzio mentale); – Compulsione da risolvere: invidia (identificazione negativa); – Colore del prisma che lo attiva meglio: giallo; – Arte che può svilupparlo: senso del ritmo/grammatica; – Forma magnetica: la mano (magnetismo). Caratteristiche del tipo a predominanza fisico-muscolare L’elemento muscolare o in alternativa adiposo, qualora il tipo non faccia esercizio, è il più corrispondente a tale simbolo. È un tipo molto coinvolto dalle situazioni della vita e quindi dominato dall’elemento acqua . In particolare il tipo della prima linea (faccia tonda) si fa facilmente coinvolgere nelle situazioni e tende verso l’adiposo. Il tipo della seconda riga (faccia a «patata»), invece, comprende elementi ignei ed è più deciso. È questa maggiore decisione che «secca» l’aspetto e impedisce la formazione di elementi adiposi. Quando vi è lo sviluppo predominante del gruppo muscolare si hanno persone di carattere attivo e realizzativo, che amano lavoro e risultati utili. La base fisica porta l’individuo a essere sanamente positivo e diretto. Lavora e realizza. È bene che faccia parecchio sport (due ore al giorno). In tale tipo l’apparato digestivo è fondamentale. È bene che respiri profondo. Finché il fegato opera efficacemente, tutto procede bene, ma in caso contrario insorgono vari disturbi. L’alimentazione è di grande importanza. I tipi fisici valutano i risultati sulla base della realtà e della realizzazione pratica dei loro concetti. Alcuni cibi consigliati sono insalate, verdure al vapore, cereali cotti. Tale tipo necessita maggiormente di olio nei cibi in quanto favorisce la digestione. Per evolversi il tipo fisico-muscolare ha bisogno di allenamento giornaliero: marcia, esercizi sia fisici (in particolare movimenti circolari e flessioni del tronco) che ritmici-respiratori. La respirazione è importante per tutti i tipi e costituisce un elemento fondamentale, in quanto rafforza un equilibrio mentale e corporeo sul quale il malessere non può far presa. Il canto e la recitazione sono anche molto utili per il fisico. L’ozio è nocivo a tutti, ma soprattutto al tipo fisico. Senza lavoro il giudizio funziona male e possono insorgere malattie. Da tenere d’occhio anche l’igiene alimentare. • Caricatura del volto: la luna piena Questo tipo sarà nella pratica guidato dal sentimento, dal tatto, dall’intuizione. La sua spontaneità domanda un buon equilibrio. Altrimenti rischia di perdersi troppo nell’immaginazione. Questo primo tipo tende al «lunare» dei tipi planetari, la cui compulsione è la pigrizia. Si basa sul calcolo e sull’osservazione, sulla perspicacità per trovare vantaggi e profitti. Se equilibrato agirà lealmente. Se invece eccessivamente sviluppato a livello intellettuale, lasciando da parte tatto, sentimento e intuizione, sarà tenace ed egoista. Può in tale caso corrispondere al tipo tre dell’ennegramma. Quando ha problemi di cuore, si tratta di un riflesso dei disturbi della base, quindi alimentari. È necessario intervenire allora drasticamente per ristabilire l’equilibrio. Questo tipo tende a corrispondere al mercuriano dei tipi planetari. Compulsione da superare: l’invidia o la menzogna. 1 Ken Wilber, Lo spettro della Coscienza (trad. it. di M.Grottanelli), Crisalide, Spigno Saturnia (LT) 1993. 172 L’ENERGIA SEGRETA DELLA MENTE I TRE PRINCIPI VITALI 173 2 Larry Dossey, Spazio, Tempo e Medicina, Edizioni Mediterranee, Roma 2006. 3 Oswald Wirth, Il Simbolismo Ermetico, Edizioni Mediterranee, Roma 1991. 4 Vi è somiglianza tra questo concetto e quello che nell’alchimia cinese «è chiamato “intenebrare il cuore” (mingxin), facendo allusione all’ora del crepuscolo, momento magico che segue il tramonto del sole e precede l’alba. È l’ora in cui la luce, propagandosi in modo uniforme, ci offre un panorama di equanimità su tutto ciò che ci circonda: i contorni sfumano e svaniscono insieme con la volontà di riconoscere gli oggetti come proiezioni soggettive, e le cose sono percepite come sono, senza più alcun giudizio emotivo. Ecco allora che il cuore-centro, invisibile maestro che sta all’origine di tutto, può risplendere nella sua piena lucentezza» (Monica Esposito, L’alchimia del soffio. La pratica della visione interiore nell'alchimia taoista, Astrolabio Ubaldini, Roma 1997, p. 60). 5 Carl Gustav Jung, La sincronicità, Bollati Boringhieri, Torino 1980. Per i correlati fisiologici si rimanda ai già citati studi di Hameroff e Penrose. 6 James Gleick, Caos, Rizzoli, Milano 1987. 7 David Bohm, Wholeness and the Implicate Order, Routledge & Kegan, London-Boston 1980. 8 John von Neumann, The Mathematical Foundations of Quantum Mechanics, Princeton University Press, New Jersey 1955; Fritz London, Edmond Bauer, La théorie de la mésure de l'observation en mécanique quantique, «Actualité Scientifiques et Industrielles», Paris 1939; Eugene P. Wigner, Remarks on the Mind-Body Question, «Symmetries and Reflection», Indiana University Press, Bloomington 1967. Cfr. Tiziano Cantalupi, Il significato della realtà. Il senso della misurazione in Meccanica Quantistica, in http://www.geocities.com/CapeCanaveral/Hangar/6929; Isabella Tassani, Neopositivismo e teorie della misurazione, in Vincenzo Fano, Gino Tarozzi, Massimo Stanzione (a cura di), Prospettive della logica e della filosofia della scienza, Atti del Convegno Triennale della Società Italiana di Logica e Filosofia delle Scienze, Cesena e Urbino, 15-19 febbraio 1999, Rubbettino, Soveria Mannelli (CZ) 2001, p. 205. 9 Arturo Reghini, Brevi Note sul Cosmopolita, «Ignis», I, marzo 1925, 3; aprile-maggio 1925, 4-5. Saturno è anche il nome latino di Chronos, il Tempo. 10 Il concetto dell’«oro prigioniero» è anche nel ciclo del Graal, cfr. Paul-Georges Sansonetti, Graal et Alchimie, nella collana L’Ile verte, Berg International Éditeurs, Paris 1982: il primo castello attraverso cui passa Perceval è chiuso, un grande carapace di pietra, anche se attraverso la fessura della porta si intravede una donna recante delle monete d’oro. 11 Wirth, Il Simbolismo Ermetico cit. 12 Tale triplice costituzione è parallela alla divisione della costituzione dell’uomo in tre principii: il corpo visibile, complesso di organi (G), quello che l’anatomia descrive pezzo per pezzo e di cui la fisiologia studia il funzionamento, la physis; un secondo corpo, animatore dell’organismo fisico e la cui sostanza, identica a quella del piano astrale dell’universo, gli ha fatto attribuire il nome di corpo astrale (A) o con termine greco pneuma; finalmente un’entità cosciente (I). Tra l’uomo e l’universo esiste un triplice rapporto il cui esame ci conduce ad affermare che i nostri mezzi di azione e di conoscenza non si limitano all’influenza diretta che i nostri organi corporali ci permettono di esercitare sulla natura visibile. Col nostro corpo astrale noi agiamo su di un piano dove ogni futura manifestazione tangibile preesiste allo stato virtuale; e d’altra parte il nostro principio superiore, la nostra personalità cosciente, corrisponde all’essenza spirituale del Cosmos da cui emanano le cause prime. 13 Il grafisma è interpretabile come D = in dominazione su + (la croce degli elementi). Il simbolo è antichissimo. 14 Questo segno geroglifico è derivato direttamente dalla tradizione greco-bizantina. Un esempio identico  è in Hyginus, Poeticon Astronomicon, Venezia 1482. Segni simili sono presenti in manoscritti greci (cfr. Marcelline Berthelot, Collection des anciens alchimistes grecs, Steinheil, Paris 1887). Nostra opinione è che vi sia in tali simboli una continuazione grafica del simbolismo del pilastro djed degli antichi Egizi, il quale rappresentava la verticale, con due serpenti sulla cima, e veniva «rizzato» in particolari momenti (così come il segno del mercurio A viene eccitato in particolari occasioni creando il simbolismo r). 15 Utilizziamo questo termine invece di «inconscio» o «subconscio» in quanto ci sembra più appropriato e aiuta la comprensione dell’intreccio di questo con la nostra coscienza. 16 E quindi può anche essere definito simbolicamente «corpo saturniano» , da Saturno dio della terra. 17 Derivato dai due simboli F (cerchio totalità) e – (orizzontale) = G. 18 Vedi Abraxas in Ur e Krur e Luce in «Ignis». 19 È quello che si intende con la frase «disfare l’oro per rifare l’oro». 20 Notiamo la corrispondenza tra questo principio e quello che nella letteratura indiana è chiamato rasa. Il termine rasa, (derivato dalla medesima radice indoeuropea dalla quale proviene il nostro «resina») possiede uno dei campi semantici più ampi della lingua sanscrita. Fu impiegato originariamente nei Veda per indicare le acque e i liquidi in generale (fluidi vitali, succhi animali e linfe vegetali). È anche reso omologo all’acqua (ap), al seme (retas), al fluido vitale (ojas), alle medicine a base di erbe (osadhi), al nettare (amrta), al soma come luna ecc… in altre parole è un fluido di vitalità (cfr.