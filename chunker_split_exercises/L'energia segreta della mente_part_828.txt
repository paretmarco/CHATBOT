È questa trance continua che inghiotte la nostra vita. Lo stato più comune dell’anima umana è precisamente una fantasticheria indistinta, una mentalizzazione amorfa, abbandonata alla ventura delle eccitazioni esterne e degli impulsi interni, un’attenzione che si riduce a una continua distrazione, un ragionamento che non è più che un abbozzo e devia in ogni istante, senza curarsi del suo punto di partenza o di una conclusione sicura; più vicino alla semplice considerazione che al sillogismo: insomma, una forma di coscienza più vicina allo stato di sonnambulismo e di sogno, che a quella che si chiama «coscienza chiara e distinta». In generale gli uomini non si rendono conto esattamente di ciò che li circonda; in preda a un piacere vago o a una noia indefinita, vivono in un’atmosfera interiore crepuscolare 26. Peggio: se registrassimo il linguaggio interiore più abituale della maggioranza, così come gli psichiatri annotano le parole dei pazzi, ne risulterebbe una forma di paranoia ideale ed emotiva frequente, tale che per uscirne occorre uno sforzo notevole. Per sciogliere questa condizione è quindi necessario in primo luogo prendere una decisione (il ferro, Ares, Marte Y) per proseguire sul cammino e poter così sviluppare una «regola» che permetta di separare dal nostro essere interno le preoccupazioni e di vivere il legame con la vita. Il primo passo è anche l’acquisizione di alcuni elementi fondamentali chiamati «fondenti filosofici», che poi utilizzeremo all’interno del vaso che rappresenta l’uomo. Tale vaso è di vetro, a simboleggiare l’onestà necessaria con se stessi e l’impegno a non nascondere niente in questo processo. L’assunzione di questi primi ingredienti può avvenire mediante esercizi energetici. La prima acquisizione è infatti quella di un tono alto e robusto, nel senso fisiologico e mentale della parola. Questo significa rendersi anche padroni dell’energia sessuale e verticale che sta alla base di esso. Il simbolo è il «salnitro» E, e l’idea del «nitro» ci ricorda la potenza di base che andiamo a recuperare, mentre il simbolo ci ricorda la verticale. Il raggiungimento della verticalità E può però solo avvenire attraverso l’abbandono dell’Ego  (l’orizzontalità) che vede la totalità F soggiacente ai riflessi automatici. Il percorso per rompere gli automatismi inizia quando si lascia sciogliere il caos, cioè con lo svuotamento delle reazioni automatiche (il simbolo per tale processo è k). Questo processo è anche chiamato «acquisizione del Tartaro», cioè del potere di dissolvere. Tale assunzione può essere effettuata con tecniche di rilassamento oppure lasciando che l’energia prenda spontaneamente una certa direzione. Era quello che faceva Franz Anton Mesmer, il quale vedeva le tensioni e i problemi come «energia bloccata», che doveva ricircolare. In altri termini, possiamo prendere coscienza di questa energia, e lasciarla circolare e svanire, come un’onda svanisce nell’immensità del mare. Inoltre, la densità corporea ♁ e i vincoli che legano a essa la parte spirituale vanno superati mediante una soluzione o scioglimento. Per Basilio Valentino tale separazione va ottenuta col solvente universale o acqua regia27 o vitriol, cioè con la coscienza chiara di questa direzione. Questo processo preliminare rende anche più facile l’acquisizione del successivo elemento: il sale d’armonia H. Possiamo allora farci guidare da quell’armonia (il simbolo H) che intuiamo nel profondo di noi stessi e che può finalmente trovare espressione. Questo corrisponde a una armonia energetica. Il processo fra più partecipanti può essere ottenuto prestando attenzione alle proprie energie. E a questo punto possiamo «separare i livelli» (simbolo +) in modo da non confondere più il nostro Io con i nostri pensieri, le nostre emozioni, le nostre sensazioni corporee. In tal modo possiamo ottenere un nostro Io meno schiavo degli automatismi, che finalmente riesce a percepire la realtà con più chiarezza. Questo operare ci permette di creare un nostro Io differente J e sviluppato. Per raggiungere questo risultato è importante imparare a vivere nell’ora senza lasciarsi distrarre 28. La separazione richiede presenza a se stessi e all’adesso, e può essere sim56 L’ENERGIA SEGRETA DELLA MENTE I SIMBOLI 57 boleggiata con un colpo di martello che corrisponde alla volontà di essere presenti. Se siamo presenti a noi stessi otteniamo un potere superiore, la regola (antimonio puro) che si riferisce alla capacità di muoversi su una linea oltre la «terra rossa adamitica» cioè la coscienza del corpo. Il processo fin qui delineato libera lo spirito. Gli spiriti così liberati vengono raccolti, condensati e coagulati. È necessario ripetere l’operazione più volte al fine di distillare lo spirito più affinato di noi stessi. L’ermetismo ricorre al simbolismo della distillazione intesa a ottenere la quintessenza (quinta essenza) di un liquido. Si riscalda la materia prima nell’alambicco, si separa la parte densa dalla parte sottile mediante l’evaporazione, si condensa la parte sottile evaporata, si distilla separatamente e si finisce con l’ottenere l’acquavite (aqua vitae), l’acqua della vita, l’acqua ardente. Questa acqua è un livello di coscienza superiore. Possiamo definirla l’«essenza» della persona29. Qualcuno vive questo stato di indifferenza ai colpi della vita solo in momenti di meditazione, ma la chiave è riuscire a mantenere tale stato in ogni momento della vita. Adeguatamente distillata, questa quintessenza raggiunge tale scopo. Riguardo alla durata, è indispensabile superare tutte le compulsioni. Le compulsioni non sono altro che sviluppi eccessivi di quelle che altrimenti sarebbero facoltà dell’animo30. Allora quest’acqua, congiunta alle ceneri (il caput mortuum) cioè a tutta una serie di elementi che prima avevamo lasciato da parte, come la fisicità31 e altri a seconda delle fasi, fa nascere il «figlio dell’arte» o anche il piccolo re, o regolo d’oro, o basilisco, o anche rebis, o Fenice, indicando con queste parole la rinascita dell’uomo. La parola rebis è interpretata res bina, cioè cosa doppia, dagli ermetisti: e indica appunto il carattere anfibio dell’essere nato a una seconda vita senza perdere la prima, e quindi vivente di doppia vita, quella umana ordinaria e quella spirituale e superiore 32. È il superamento della dualità a un livello energetico e di presenza superiore. L’elemento unificante dietro elementi opposti e separati. Il simbolo rappresenta l’unificazione del sole e della luna . La creazione dell’androgino ermetico è anche la via occidentale per l’attivazione di quell’energia suprema che in Oriente, nella filosofia indiana, viene chiamata kundalini 33, e che nasce dall’unificazione delle energie disperse dei due canali laterali, schema che ritroviamo identico anche nella cabala e che è anche simboleggiato in Occidente dal caduceo. Notiamo che il processo è progressivo. Il superamento delle dualità e l’acquisizione di un livello superiore può avvenire in più fasi, e le spire del caduceo – nei vari punti dove i due serpenti si incontrano – rappresentano altrettante manifestazioni di questo simbolo. Ognuno è un punto dell’elementare unità, che riduce in stato di unione le dualità col superamento delle polarità. Questo modo di essere si riflette praticamente nell’imperturbabilità di fronte alle situazioni, nella calma e nell’atteggiamento sicuro. Tutte queste denominazioni e i disegni corrispondenti si ispirano sempre al carattere anfibio della nuova vita, che è sia interiore che esteriore. È un modo di essere anche nella vita. Ad esempio, la purpurea e aurata Fenice è il fenicottero, uccello acquatico che può anche sollevarsi nell’aria muovendosi quindi tra tutti gli elementi. Il rebis che abbiamo visto, equivalente dell’indiana kundalini, è quindi un importante simbolo ermetico per rappresentare il frutto della Grande Opera; ha la figura di un essere bicipite, regalmente incoronato, e a confermarne la natura duplice e anfibia viene spesso rappresentato in piedi sopra un animale anch’esso anfibio come un drago o un coccodrillo. Il rebis di Barberino di Mugello è un simbolo che fu adoperato nel ’300 anche dai «Fedeli d’Amore», il gruppo di cui fece parte Dante Alighieri, il quale ben conosceva questi princìpi. Il processo porta quindi a una dimensione via via più totale, uscendo anche dall’identificazione con il proprio «corpo egoico». È dove raggiungiamo lo stato che chiamiamo «Io-non Io», cioè uno stato dove siamo in connessione con la dimensione totale e immanifesta di noi stessi (siamo «spirito» o «coscienza» che osserva, che è testimone del corpo). Plurimo, secondo gli ermetisti, è allora il frutto delle operazioni che corrispondono alle capacità che possiamo risvegliare nell’homo totus. – La salute nel suo complesso, cioè salute del corpo e salvezza dell’anima, o sopravvivenza e immortalità: questo principio è anche definito come l’elisir di lunga vita, lo «spirito puro o concentrato»34. Infatti quando ci sganciamo dall’identificazione col corpo, prendiamo le distanze anche da quelle reazioni psicosomatiche che fanno in modo che i problemi psichici si riflettano sul corpo; 58 L’ENERGIA SEGRETA DELLA MENTE I SIMBOLI 59 – La sapienza e la perfezione (l’oro potabile). Deriva dalla pietra filosofale dissolta nell’alcool 35. In pratica il progressivo miglioramento dell’uomo. In coda a questa parte riporteremo una antica metodica connessa a questo concetto dove l’uomo quintessenziato può avere una metodica utile per sviluppare se stesso; – La potenza o ricchezza (intesa come ricchezza dell’animo); – La polvere di proiezione: cioè una sostanza e la capacità di trasmettere ad altri lo stesso «oro»; – La luce inestinguibile che allude chiaramente al «vedere la luce» e a connettere il principio con la fine, cioè lo stato assoluto di trascendenza dal tempo; – La capacità taumaturgica (cioè di guarire gli altri). Notiamo che Franz Anton Mesmer afferma chiaramente di aver estratto la sua metodologia da precedenti tecniche di tipo alchemico. Tale capacità taumaturgica infatti è molto affine a quello che successivamente è stato storicamente appellato come «magnetismo» ed è implicita nell’uomo una volta giunti alla perfezione dell’opera, secondo la massima alchemica VITRIOLUM che significa Visita Interiora Terrae Rectificando Invenies Occulta Lapidem Unicam Medicinam (visita l’interno della terra e troverai la lapide occulta, unica medicina). Abbiamo verificato in prima persona la potenza di tutto questo. Infatti gli esercizi permettono di sviluppare una vitalità anche trasmissibile e creano effetti che non sono solamente locali. Per nostra personale esperienza, tale capacità che tutti possiedono innata si raffina man mano che si procede nel cammino. Primi esercizi iniziatici fisiologici per la vivificazione del simbolo Ci siamo espressi in simboli. Ma il simbolo, per avere azione e diventare forza trasformante, deve essere «conosciuto». Tale «conoscenza» equivale alla sua vivificazione. Traendoli da varie tradizioni, molte anche segrete, abbiamo quindi individuato specifici esercizi fisici che ci aiutano a prendere coscienza e quindi a vivificare ognuno dei simboli base. Molti di questi esercizi fanno anche parte di antiche tecniche iniziatiche. Questa opera descrive chiaramente i correlati fisiologici dei vari simboli: e le risposte che offre avviano il praticante alla comprensione di parte del significato del simbolo, «attivandolo» in lui. Non si tratta di una comprensione logica, quindi, bensì di una comprensione interiore, che non necessita di parole. 1 Questo brano è adattato da Pietro Negri, Conoscenza del Simbolo, tratto da Introduzione alla Magia, a cura del Gruppo di Ur, I, Edizioni Mediterranee, Roma 1992. 2 In greco la voce sumbolÆ designa l'atto del congiungere, amalgamare insieme. 3 Titus Burckhardt, Cosmologia Perennis, in Scienza moderna e saggezza tradizionale (trad. it. di Angela Terzani Staude), Borla, Torino 1968. 4 Cfr. René Adolphe Schwaller de Lubicz, The temple of Man, Inner Traditions International, Rochester (VT) 1998, p. 80. 5 È fondamentale «far proprio» il simbolo. Non basta capirlo o dargli una definizione fissa, anzi facendo così ne riduce la potenza. È interessante notare come la potenza del simbolo possa forse essere spiegata secondo i paradigmi della cosiddetta «programmazione quantistica» (Quantum Programming), una disciplina recentissima che studia la possibilità della realizzazione di un nuovo computer avente funzionamento quantico. Questi computer operano su una globalità di probabilità. Il simbolo è anche una globalità di significati che opera sulla globalità della vita. Una caratteristica dei nuovi computer quantici (dei quali finora sono stati realizzati solo dei prototipi e che rappresentano la nuova frontiera della ricerca) è appunto l'operare su più livelli simultanei, in quanto tutte le possibilità durante il calcolo sono contemporaneamente presenti e vengono determinate solo al momento della soluzione. Per fare un esempio facilmente comprensibile, è come se operassimo su una matrice matematica (un insieme di numeri). Le operazioni sulla matrice matematica sono effettuate su tutti i numeri contemporaneamente, e solo al momento della soluzione scatta l’opzione che interessa. Per operare su tali elementi probabilistici si agisce sulla base di un «pattern di interferenza», che potremmo anche paragonare figurativamente a un prisma, che ridirige la luce indipendentemente dalla posizione del singolo fotone. E in questo breve sunto è evidente la similitudine con l'effetto di un simbolo nella nostra vita. Di fatto ogni elemento della nostra esistenza non ha significato in sé. Acquista significato solo nel momento in cui decidiamo di attribuirgliene uno. Fino a quel momento ogni elemento può disporre di una serie molto alta (potenzialmente infinita) di possibili significati. Durante il flusso della vita tutte le possibilità sono quindi presenti contemporaneamente. Abbiamo quello che viene chiamato un pattern di probabilità, rappresentabile come una funzione d'onda composta da simboli indefiniti, con molteplici significati a ogni livello della nostra vita. Per fare un esempio concreto, il bianco e il nero possono significare il giorno e la notte, gli opposti, l'inizio e la fine e altro ancora. Un aspetto molto interessante del simbolo è quindi la sua pervasività, che significa anche contemporaneità di significato a tutti i livelli. Essendo la funzione d'onda della realtà che ci circonda non determinata esattamente ma fluttuante fra una serie di livelli, il simbolo interferisce quindi con tale funzione d'onda a tutti i livelli contemporaneamente. A livello di percezione fa sì che il significato finale prenda una direzione precisa, mentre a livello d'azione funge da strumento di controllo delle azioni. Se poi applichiamo il simbolo a noi stessi, creiamo quella che in programmazione quantistica è chiamata una «funzione ricorsiva», amplificando progressivamente il risultato.