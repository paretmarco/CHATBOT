Il mio essere esprime con naturalezza quello che sente, e allo stesso momento è libero da ogni emozione autoindotta. • Metodo immaginativo per vincere e avvincere un’altra persona La formula è qui determinata dalla necessità a cui si intende provvedere. Ciò che importa in questi frangenti è vedere nel liquido o nel vetro luminoso il vostro avversario sbaragliato e vinto dalle vostre ragioni. È inutile fornire altre formule dal momento che ognuno deve creare le proprie. • D’altra parte, le necessità alle quali può applicarsi il processo sono infinite, ad esempio: – Lavorare molto senza sentirsi affaticato; – Acquistare la facoltà della pronta percezione; – Essere suscettibile al bello; – Studiare o leggere con profondità e serietà; – Perdonare e dimenticare nemici e ingiurie; – Abolire lo stato di vagabondaggio cerebrale; – Diventare influenti. Altre infinite suggestioni ciascuno di noi potrà scoprirle considerando la propria condizione sociale, la propria professione, le necessità vicine e lontane alle quali deve far fronte. Ulteriori metodi di trasmutazione Sperimentalmente nei nostri seminari abbiamo verificato la possibilità di ottenere modificazione della persona anche attraverso l’utilizzo della luce accompagnata eventualmente dalla pronuncia di una parola chiave. Successivamente, chiudendo gli occhi e sbiancando la mente si ha una moltiplicazione dell’effetto della parola, ancora incrementato portando28 la luce residua nel cuore. Proprio questa considerazione è alla base di una nostra variante a un’antica pratica alchemica. Una variante alla «Metodica del Gichtel» per vivificare le immagini L’attrazione per il divenire, per le cose, è la base della «brama». Per il mistico Jakob Böhme 29 una maniera di risolvere tale limitazione è allora rivolgere la «brama» interiormente verso l’elevazione. Le limitazioni dell’Ego sono allora superate attraverso l’espansione verso il «sole». Il principio, enunciato è che la «fame» è il principio sia della nascita creaturale che della rinascita, e ciò che sospinge verso il corpo è anche ciò che sospinge verso l’eternità. Come mettere in atto tutto ciò? Un metodo di sviluppoè portare allora a una abnorme intensità le forze del desiderio, dirette su di un simbolo di crescita. Il processo descritto è il seguente: Il desiderio magnetico della volontà animica è il creatore della… nobile e dolce luce di Dio. Sotto il possente desiderio, l’anima si accende in una chiara luce, ove la Vergine Celeste si leva trionfante… il fuoco interno dell’uomo desiderante inghiotte questa celeste presenza della luce, che l’anima immagina con brama, attira a sé, diventa presente – poi brucia chiaramente e produce in sé una bella e chiara luce»30. Quindi abbiamo: – Preparazione; – Luce; – Immagine nella luce; – Desiderio della luce; – Attenzione sul cuore; Basandoci su questi elementi, possiamo proporre la seguente metodica: – calma; – produzione dell’immagine della luce nel seguente modo: osservare una luce e chiudere gli occhi in modo da custodire l’immagine residua della luce; – vedervi un’immagine; – attrarla a sé (desiderarla); – attenzione al cuore e al calore del corpo. Abbiamo osservato con questa metodica che le virtù dell’immagine si mischiano alla luce, generando un nuovo modo di comportarsi, più spontaneo e naturale. 286 L’ENERGIA SEGRETA DELLA MENTE AUTOMAGNETIZZAZIONE 287 Programma pratico per essere creatori della propria realtà Nessuno vive su di un’isola e anche la persona più spirituale deve risolvere delle necessità quotidiane, che è bene risolvere al meglio. Così come cambiamo noi stessi, possiamo anche cambiare costantemente la realtà attorno a noi. Si tratta di un livello evoluto di cambiamento, che deve sempre essere effettuato in concomitanza a un effettivo cambiamento personale quale è delineato nella prima parte del libro31. Solo se ha seguito con scrupolo e coscienza tali indicazioni il suo «voglio» sarà rivolto a cose che effettivamente possono avere un senso per l’evoluzione. Può allora prendere coscienza del suo processo creativo e diventare «fabbro della sua vita». Le fasi della proiezione e creazione di una nuova realtà sono quattro: ispirazione, proiezione, scrutazione, epurazione. Ispirazione e creazione Questa prima fase consiste nel definire cosa si vuole e dare una direzione. In pratica è fare appello alla parte di noi che è nella «globalità» per trovare direzioni e possibilità. Possiamo eseguirla in due maniere che chiameremo «classica» e «accelerata o moderna». • La maniera «classica» Comprende due momenti distinti: un primo la sera terminato il lavoro quotidiano (ancora meglio poco prima di andare a dormire) e un secondo la mattina (meglio a digiuno). Alla sera ci poniamo i dati per i quali si desidera una ispirazione, gli elementi del problema da risolvere: «ecco cosa voglio». Nelpiù assoluto isolamento porteremo il nostro pensiero sugli ostacoli che dobbiamo vincere, sui diversi punti per i quali non vediamo chiaramente come riuscire. In questa maniera creeremo una «accumulazione di pensiero». Pensiamo anche a possibili soluzioni, ma senza sforzo eccessivo. Siamo certi che comunque ne verremo a capo. Bisogna dire a se stessi: ciò che voglio avverrà malgrado tutto. Il tempo necessario per creare l’accumulo di pensiero adatto ad attivare la risposta è da dieci a quindici minuti. Se vi sono più problemi, classificarli prima in ordine di urgenza e applicare la propria attenzione isolatamente su ciascuno di essi. Allora, quando i dati, gli elementi del problema posto dalle circostanze sono ben presenti allo spirito, bisogna (pur mantenendo la propria attenzione su questa pittura mentale) rivolgersi a un altro piano più vasto in noi, come se ci si aprisse all’infinito, e formulare internamente la determinazione di ottenere una risposta. La forma più ef- ficace è una forma aperta, ma anche una forma chiusa può creare stimolo: «devo trovare il modo di venire a capo di ciò». O ancora meglio: «io attiro a me le ispirazioni utili in questo caso», «voglio avere un’idea chiara di ciò che devo fare», «chissà in quante maniere creative potrò risolvere tale situazione» od ogni altra analoga. Le persone eccezionalmente dotate, quelle che pensano nettamente e fortemente, si pongono le domande ben definite e le accompagnano con un desiderio così intenso di risposta che il risultato sopraggiunge con straordinaria rapidità. La seconda fase, cioè quella in cui ci poniamo in uno stato riflessivo per raccogliere le ispirazioni determinate nel giorno o nei giorni precedenti, si fa allora al risveglio, quando l’anima, essendo più passiva, risponde meglio alle vibrazioni che le giungono. Tutto lo sforzo necessario consiste nel mantenere il proprio pensiero orientato verso le domande in attesa di risposta. Spesso la risposta non avviene in una volta sola, tanto più quando le condizioni necessarie perché sopraggiunga sono alquanto complesse. • La maniera accelerata o «moderna» È quella da noi più praticata ed è uguale nei due momenti alla precedente, con la differenza che l’orario diventa irrilevante: potrà essere eseguita in qualsiasi ora del giorno o della notte, ed è quindi quella che normalmente facciamo eseguire nei nostri seminari. Utilizzeremo come aiuto una luce. Dapprima penseremo a quello che desideriamo (come nella maniera precedente fino a creare un «accumulo di pensiero»), poi fisseremo la luce per una trentina di secondi, infine chiuderemo gli occhi senza pensare a nulla, stando nel presente e semplicemente guardando la traccia luminosa sul fondo dei nostri occhi chiusi. Quando questa sarà scomparsa, apriremo gli occhi e individueremo una risposta, presupponendo che vi sia. Qualsiasi cosa vi venga in mente, scrivetela o notatela. Poi, se volete, ripetete il procedimento. A volte si ottengono alcune soluzioni subito e poi altre, ancora più valide, in seguito. Per la moderna visione quantistica, entrambe queste maniere si rivolgono alla nostra mente «totale» o «quantica» e attivano un ragionamento che non è lineare, bensì avviene in un’altra maniera che non opera parzialmente, ma sull’insieme. Ricordate di stare nel presente, nell’ora, quando guardate l’immagine residua. Nell’ora vi può essere reintegrazione. Così facendo non è la mente conscia, la nostra ragione limitata32 che trova la soluzione, bensì il nostro noi stessi globale. È come se accedessimo al mondo che gli antichi Greci chiamavano «degli universali». Questo è essenziale 288 L’ENERGIA SEGRETA DELLA MENTE AUTOMAGNETIZZAZIONE 289 per far sì che quel che vogliamo non solo sia valido, ma anche corrisponda a noi. Proiezione Dopo aver definito cosa desideriamo, passiamo adesso a quella che possiamo definire più propriamente la «creazione» nella realtà fisica di una nuova realtà. Questa fase è stata a volte volgarizzata sotto il nome di «legge dell’attrazione» et similia ed è la parte delle metodiche quantiche più nota al grande pubblico. Il fine nostro deve essere di migliorare l’uomo, non solo di attirare cose che forse sono superflue. Il momento della giornata in cui sentiamo una maggiore energia psicofisica sarà il migliore. In alternativa, a volte possono essere eseguiti esercizi energetici per raggiungere lo stato necessario. L’isolamento facilita la proiezione, ma quando si è allenati si può astrarsi, monoideizzarsi anche in mezzo alla folla, perdendo ogni contatto con quanto ci circonda. • Come effettuare la Proiezione Questo secondo esercizio consiste nel metter in moto quotidianamente il piano delle possibilità (virtualità) trasmettendogli delle rappresentazioni mentali accompagnate da volizioni imperiose che tendono alla loro realizzazione. Si possono utilizzare metodiche in più passaggi, come l’automagnetizzazione spiegata precedentemente oppure semplicemente potete contemplare la vostra ideazione e dirvi: «ecco ciò che desidero e che in più si realizza», e ciò sotto forma concreta. Dovete sentirlo come un dato di fatto, qualcosa che esiste già. Un’altra maniera anche valida, man mano che diventate più presenti a voi stessi, può anche semplicemente consistere nel chiedere all’universo che si esprima il vostro potenziale. Voi siete infatti già in potenza homo totus con tutte le possibilità e capacità per realizzare quel che volete. L’atteggiamento mentale è fondamentale. Dovete sentire che l’universo è uno, ed è quindi come se intorno a voi si stendesse un invisibile agente la cui funzione principale consiste nel registrare le vostre volizioni e armonizzarle con gli elementi della Natura per assicurare le esecuzioni. Come detto, non mirate solo a obiettivi materiali. Consacrate anche tempo ad affermazioni come: «io attiro gli elementi necessari per mantenere in perfetto stato la mia salute fisica e morale»; «io sono in equilibrio»; «io allontano gli agenti contrari» ecc. Scrutazione Per quanto buona sia la volontà impiegata, accade che praticando ciò che si è detto e realizzando l’autocontrollo continuo senza il quale tali pratiche resterebbero inefficaci, si commettono sempre degli errori. Così, costruendo le immagini mentali, si può omettere qualche particolare essenziale, e benché il concetto generico si realizzi, gli effetti sono diversi da quanto ci aspettavamo. È allora facendo appello alla memoria e paragonando quanto accade a quanto abbiamo desiderato, che si arriva a rendersi conto delle omissioni o degli errori che tendiamo a commettere, e mettere a fuoco per così dire il nostro modo di concepire e di volere. D’altra parte, scrutando tutto ciò che si è imposto alla nostra attenzione da qualche tempo – l’andamento degli affari, le persone nuove con le quali siamo entrati in relazione, gli incidenti diversi ai quali siamo stati partecipati, e cercando i rapporti che essi presentano coi nostri precedenti stati d’animo – si impara enormemente e si sviluppa quel «senso causale» la cui acutezza permette di dirigere il più giudiziosamente possibile la nostra attività fisica e psichica. I momenti di rilassamento e di riposo sono quelli che meglio convengono per tale esercizio. Epurazione Questa è infine una pratica da condurre costantemente e che può anche essere chiamata «ecologia di pensiero». Infatti bisogna sempre aver presente la legge generale delle azioni psichiche: «i pensieri di egual natura si attirano; i pensieri di natura opposta si respingono». Ad esempio è bene non rivolgere mai ad alcuno un pensiero di diffidenza; non formulare mai su nessuno la domanda se egli potrebbe mancare di parola, condursi in modo svantaggioso ecc. ma è preferibile dirsi: «a che cosa può essere utile? Quali sono i suoi lati buoni?». Se avete dei pensieri negativi come quelli appena elencati, quando una persona qualunque entra in relazione con voi, non dimenticate mai che essa può forse rispondere col suo comportamenti alla vostra suggestione precedente, anche se non è stata espressa a voce, ed esaminatela quindi con imparzialità o meglio con benevolenza, prima di formulare un giudizio o prendere una decisione. Chi pratica queste tecniche deve sentirsi abbastanza forte per eliminare di per se stesso ogni altro atteggiamento che non sia la più imperturbabile benevolenza verso i suoi simili. 290 L’ENERGIA SEGRETA DELLA MENTE AUTOMAGNETIZZAZIONE 291 Coloro il cui modo d’agire sembra giustificare il disprezzo o l’oblio, sono del resto individui la cui condizione psicofisica non ha permesso ancora di scorgere la vera via. Bisogna allontanarsi da costoro fino a che non ci sentiamo abbastanza potenti per influenzarli utilmente, ma è un’assurdità e un delitto rivolgere loro un pensiero che non sia di rammarico per vederli in tale stato e un incitamento morale a trasformare il loro carattere. Il più avveduto commerciante riserva sempre nella sua contabilità una rubrica «perdite e profitti». Le sue combinazioni più sapienti possono presentare un lato debole che cagionerà delle perdite. Nello stesso modo noi dobbiamo registrare freddamente le eventuali disillusioni come avvenimenti normalissimi ma passeggeri, e dobbiamo restare fermamente intenzionati a scoprire da dove deriva il male cercandone l’origine in noi stessi. Chi sperimenterà il nostro metodo vedrà spesso sorgere una circostanza senza apparente rapporto con le sue volizioni, ma un esame accurato farà spesso scoprire che essa cela delle occasioni che abbiamo ricercato o desiderato. Le eventualità in apparenza più inattese e funeste non devono sconcertare colui che sa. Egli deve reagire in modo calmo secondo le sue ispirazioni del momento e cercando la causa. Terapeutica e Benessere Fra i «frutti dell’albero della vita», cioè tutto quello che è ottenibile sviluppando le pagine precedenti, va dedicato ancora un accenno alla cosiddetta «terapeutica» o «arte della salute». Le tecniche insegnate in questo libro sono una base fondamentale per essere in buona salute e vitali: determinano infatti un ricongiungersi al tempo presente, all’ora, rompendo in tal modo l’influsso psicosomatico della mente sul corpo. «La malattia (è) una frattura dell’armonia»33. Quando diciamo che la salute emana dal nostro interno, intendiamo che questo avviene in una maniera funzionale alla nostra armonia con il tutto. La vitalità di una persona armonica indirizzata verso la globalità può allora anche essere trasmessa. Esiste poi una cura. Gli antichi infatti, oltre che con le erbe e i farmaci, curavano anche con la cosiddetta «imposizione delle mani»34. Ciò è spiegabile per la scienza attuale solo con criteri quantistici e presupponendo che l’uomo possa agire in certe circostanze producendo effetti «non locali». Di fatto è quello che si verifica e che i nostri allievi stessi che seguono le nostre indicazioni riescono a replicare.