Ora, i rapporti nella comunità gay avvengono fra soggetti molto simili a livello neurologico. Seduzione, Relazioni e Realtà Gay La domanda che sorge è quindi : sono dunque i simili ad attrarsi anziché gli opposti? Occorre fare delle precisazioni. L’esperienza insegna che non esistono “opposti” puri, ma bensì solo “diversi”. Questi possono attrarsi in quanto si completano a vicenda, non senza un paziente lavoro di amalgama, spesso con qualche turbolenza, ovvio… Per i simili il discorso è molto più sfumato. Due menti che lavorano su di una “mappa mentale” abbastanza simile, almeno per quanto riguarda la struttura cognitivo-comportamentale, sono indubbiamente favorite. Tuttavia…sappiamo anche che una delle regole fondamentali della seduzione è quella di manifestare una “differenza” che incuriosisce ed intriga. Le relazioni gay sono quindi destinate ad essere piatte e prevedibili? No . In realtà nella dimensione gay le regole della seduzione sono, come in nessun altro campo, basate sulle sfumature, sugli equilibrismi imperfetti, sulla scelta di rinunciare ad alcune prerogative cosiddette “naturali”, per incanalare a doppio senso le reciproche energie sessuali.Nelle coppie gay, soprattutto in quelle consolidate, avviene una dinamica molto interessante: la “distribuzione dei ruoli”. Uno dei soggetti diventa il “marito”, l’altro la “moglie”. Ciò assomiglia molto all’atavica dinamica dei gruppi elementari fra “soggetto dominante” e “soggetto gregario”. Beninteso, raramente questi rapporti giungono ad una esasperazione così marcata! In effetti, l’esistenza di due menti “direttive” in un gruppo (anche se composto da solo 2 elementi) complica notevolmente i processi decisionali che possono essere vitali per la sopravvivenza. Si può cercare una ragione istintuale in ciò: l’istinto primordiale finisce sempre per dire la sua… In questo mondo retto da regole molto sottili la Programmazione Neuro Linguistica viene in aiuto con le note tecniche di “modellamento” e “calibrazione” che deve essere anche intesa come “auto-calibrazione” che, metaforicamente, possiamo anche definire “equilibrismo a due”. Un altro aspetto basilare è quello della Prossemica. Oltre alle sfumature linguistiche, particolare importanza ha una particolare “prossimità fisica”. In parole semplici: l’approccio frontale, cioè “faccia a faccia” è scarsamente produttivo. Ricordate che le energie simili possono annullarsi (nel caso dell’energia predominante maschile addirittura respingersi). Per evitare questo inconveniente ed ottimizzare da subito il “feeling” nulla è meglio dell’approccio in cui i soggetti formano un angolo molto vicino ai 90° (praticamente la spalla destra di uno è molto vicina alla sinistra dell’altro, mentre l’altra guarda nella direzione opposta). Poeticamente possiamo dire “guardo fisso nei tuoi occhi da sopra la tua spalla” 12. Baccanali e “Lifestyle” - erotismo in situazioni di gruppo Le relazioni con più partner contemporanei (chiamate anche volgarmente “orge” e nei paesi anglosassoni riasunte nel termine “the lifestyle” senza aggettivo) meritano anche di essere esaminate in quanto appaiono dei fenomeni particolarmente interessanti dal punto di vista ipnotico. Anche in tale contesto possiamo utilizzare per amplificare le sensazioni l’ipnosi erotica descritta precedentemente, sia come parole ma soprattutto nella fase di incontro e scelta del/i partner. Le parole hanno infatti molto spesso poca importanza: quello che conta è il rispetto della dinamica sequenziale della comunicazione non verbale che appare quasi come un universale umano. Indipendentemente dalla libertà di rapporti, infatti, ogni situazione umana segue comunque uno sviluppo secondo lo schema di dinamica della comunicazione umana esposto precedentemente. La differenza è però nel tempo: passaggi che per ragioni culturali prendono giornate possono avvenire invece in poche decine di minuti: tuttavia la dinamica è sempre la stessa. Un aspetto estremamente interessante è tuttavia che tali situazioni sembrano produrre naturalmente per la loro stessa natura una sorta di ipnosi che forse è il risultato dell’accesso ad un grado più profondo della psiche della specie umana. L’osservazione ci mostra come le persone entrino in uno stato di trance naturale che è collegato probabilmente ad una riscoperta della sessualità di base presente all’interno di ogni essere umano. Anche l’atteggiamento maschile cambia, e diventa più aperto e meno aggressivo. La donna invece prende più sicurezza di sé. Tali elementi appaiono anzi invariabilmente come condizioni essenziali per lo sviluppo delle situazioni di gruppo. E’ come se fosse ridestata una realtà ancestrale che viene negata dalla realtà quotidiana. Questo può spiegare ad esempio come mai i latini ed i greci tenessero gran pregio tali situazioni e vi connettevano anche un significato religioso. Si rendevano conto che in tali situazioni l’uomo (inteso come genere umano) si riconnetteva a sé stesso ed alla sua natura. Una ragione scientifica dietro a questo può essere l’ipotesi formulata da alcuni scienziati che questo fosse l’originario comportamento della specie umana (come avviene con i Bonobo) che non viene più percepito a causa delle sovrapposizioni culturali. Alcune teorie postulano infatti che lo sviluppo dell’agricoltura abbia progressivamente cambiato il modo di vivere dell’uomo in favore di una “fissazione” dei rapporti legata a sua volta alla proprietà della terra. E’sintomatico allora che l’epoca attuale, meno legata alla realtà terriera, vada riscoprendo sempre più forme di sessualità libera. Non si tratta quindi di un decadimento di costumi, come qualcuno vuol far credere, bensì dell’emergere di pulsioni profonde inerenti all’uomo e che a lui sono sempre appartenute. Probabilmente è semplicemente l’inizio di un’era nuova caratterizzata da elementi diversi da quelle che la hanno preceduta nelle quali sentimenti, sessualità, possesso e proprietà apparivano parte di un’unica realtà cognitiva e culturale invece di essere termini esistenti ciascuno in una sfera diversa ed autonoma. 13. Il Condizionamento da Ipnosi Erotica linguistica Torniamo ora al mondo delle parole ed all’ipnosi linguistica. L'essere portati fino all'orgasmo grazie al semplice uso di parole è una esperienza bellissima da provare ed eccitante da dare. L'intensità dell'orgasmo vi sorprenderà e potrebbe anche scioccarvi. Una volta sperimentata in prima persona, vi chiederete: e ora? Come possiamo applicare queste nei rapporti sessuali comuni per impreziosire il nostro mondo erotico in modo che abbia anche senso? La creazione e l'intensificazione delle emozioni e delle sensazioni è tutto quello che possiamo realizzare, o ci sono altri aspetti in questo contesto che possono essere modificati a nostro vantaggio per mezzo dell'ipnosi? O anche, è possibile provare le stesse sensazioni con altri/e partner che non abbiamo esperienza di ipnosi erotica e che non siano interessati/e ad apprendere le tecniche? Chiaro che c'è di più. Un livello di base in cui l’ipnosi può rivelarsi assolutamente benefica è quello fisico. La rigidità del membro maschile, ad esempio, può essere teoricamente rinforzata, tutta la parte "meccanica" dell'atto può essere perfezionata in modo che entrambi i partners possano trarre giovamento da queste modifiche. È possibile estendere la durata di un rapporto anche a diverse ore o, in teoria, addirittura giorni (!) grazie ad un controllo ipnotico dell'eiaculazione nel maschio. È possibile, infatti, suggerire a quest'ultimo che si avvicinerà sempre di più all'orgasmo senza mai raggiungerlo, che la passione infiammerà i suoi sensi e spronerà i suoi muscoli fino all'infinito avvicinandosi sempre di più all'orgasmo, arrivandone all'orlo, ma raggiungendolo solo quando entrambi i partner lo vogliono. Questo è qualcosa che molti uomini e sicuramente quasi tutte le donne sognano e che gli uomini solitamente non sono in grado di fare perché non riescono consciamente a trattenere la loro eiaculazione oltrepassata una certa soglia. Beh, questa è una degli obiettivi fondamentali delle tecniche tantriche e, cosa ancora più importante per noi, qualcosa che si può raggiungere senza alcuna difficoltà per mezzo di suggestioni post ipnotiche. Il subconscio, infatti, può facilmente svolgere il compito di ritenere l'erezione maschile; in altre parole l'uomo non deve nemmeno pensare più consciamente a trattenere l'eiaculazione, il subconscio lo farà automaticamente per lui, mentre il conscio si potrà dedicare completamente all'eccitazione che prova ed all'avvicinamento sempre ulteriore a quella famosa soglia: ogni buon libro di sesso sottolinea che il momento più intensamente piacevole durante l'amplesso è il nanosecondo che precede l'eiaculazione. Pensate cosa significa poter estendere questo nanosecondo di orgasmo puro ad ore intere. Questo miglioramento può essere effettuato in tre maniere diverse: puoi estendere la durata del momento oggettivamente (misurandola col cronometro), puoi estendere la durata del momento soggettivamente, provocando una distorsione temporale soggettiva, quindi nella mente del soggetto, e puoi aumentare di intensità la sensazione fisica. Prospettiva interessante, o sbaglio, ragazzi? Le donne, da parte loro, possono nel frattempo avere orgasmi quando e quante volte vogliono, infatti le loro chiavi erotiche di accesso differiscono. Una maniera per amplificare il piacere nella donna è di migliorare qualitativamente le sensazioni che lei prova nei preliminari del rapporto vero e proprio, specialmente per mezzo di suggestioni che tendono ad intensificare le impressioni cenestetiche che derivano dall'accarezzare una qualsiasi parte del suo corpo, rendendola molto più suscettibile al tocco dell'amante, elettrizzandola sempre di più ad ogni, anche innocente, carezza. In questa maniera la lubrificazione potrà iniziare prima ed anche il momento dell’orgasmo essere anticipato. Tutte le suggestioni che sono proposte in ipnoterapia per superare la frigidezza, e che riaccenneremo più avanti in quest’opera che vuole essere il più possibile completa, possono, nel caso di sessualità già aperta, aiutare ad amplificare ulteriormente tale stato. La sincerità nelle emozioni è importante. E’ importante per la donna imparare la sincerità nelle sue espressioni erotiche, in quanto è tale sincerità che potrà potenziare l’orgasmo. Molte donne tendono infatti a simulare l’orgasmo pensando così di rendere contento il loro partner. Tuttavia il simulare implica il sovrapporre alla risposta primitiva e rettiliana del cervelletto una risposta generata a livello della corteccia cerebrale e non primitiva. La carica erotica degli altri rituali tipici dei preliminari, come quello di soffiare dentro l'orecchio, la sensazione e l'impatto emotivo del tocco della lingua sui seni e sulla clitoride così come molte altre cose (che analizzeremo parzialmente in seguito ove possibile) possono essere in egual misura modificate in modo da rendere più piacevole la vita erotica di coppia. Come ultima dritta vorremmo spiegarvi che si può scoprire un universo intero mentre vi perdete negli occhi del vostro amante e, mentre fate all'amore, potrete farvi creare le immagini dal vostro subconscio. 14. Ipnosi Non Verbale e Stimolazione Ipnotica Erotica Osservate gli altri animali: si leccano, mordono e stimolano durante il sesso. Oltre che con le parole, qualsiasi stato ipnotico può essere indotto in maniera non verbale col tocco e questo è un altro elemento essenziale dell’ipnosi erotica. Possiamo definirla “ipnosi non verbale erotica”. Essa corrisponde ad una profonda realtà umana. Le parole sono infatti solo una parte superficiale della comunicazione umana e l’ipnosi erotica deve accompagnarsi per il massimo d’efficacia ad una potente parte non verbale. Il tocco penetra oltre la barriera che divide le persone e crea uno stato di recettività. Anche se l'attenzione è apparentemente concentrata sulle parole dell'ipnotizzatore, l'ipnotizzato è sempre in comunicazione con l'ambiente esterno che lo circonda, rendendosi conto del comportamento verbale e non verbale del partner. Nell'ipnosi non verbale erotica noi utilizziamo quindi la CNV in più maniere: 1. per coinvolgere emotivamente il nostro partner 2. per creare una nuova realtà possibile 3. per dare delle suggestioni non-verbali Questi tre elementi sono legati l'uno all'altro: quando iniziamo, il nostro partner rimane coinvolto dai gesti che facciamo, e man mano che procediamo con l'induzione, comincia a costruire le sue particolari immaginazioni personali attorno a tutte le azioni che facciamo ed ad ogni toccamento che riceve. A questo proposito il tipo di stimolazioni è fondamentale. Infatti ognuno ha una sua struttura mentale e viene più coinvolto da certi gesti e toccamenti che da altri. Si può vedere in tali preferenze una continuazione del bambino, il quale era toccato in una certa maniera dai genitori (e quindi abbiamo in atto delle dinamiche regressive) sia toccamenti naturalmente graditi. Siate ovviamente attenti in ciò. Infatti ognuno manifesta un certo specifico atteggiamento non verbale suo proprio e pensa che sia il più naturale da esprimere, ma non è detto che il partner gradisca lo stesso tipo di stimolazione. In genere si distingue tra toccamenti più forti e toccamenti più delicati e per tipologia: aggressivi (ad esempio morsetti, oppure pressioni più intense), protettivi (ad esempio carezze), neutri e circolari. Entreremo più in dettaglio su questi argomenti in una prossima opera. Ognuno ha comunque un particolare significato ed ogni persona ha un particolare “mix” al quale reagisce più pienamente. Utilizzate in ciò anche l'arte del massaggio. Il massaggio è un potente strumento per dare e ricevere piacere ed un complemento fondamentale dell'ipnosi erotica. Infatti attraverso il massaggio possiamo sciogliere tensioni e blocchi che impediscono la ricezione dei nostri messaggi e l’abbandono alla voluttà ipnotica… Possiamo pensare che l’ipnosi non verbale erotica segue lo stesso modello della seduzione esposto precedentemente, e non a caso abbiamo inserito in quelle pagine il riferimento al massaggio. La donna ha nel clitoride, un organo il cui solo scopo è provare piacere. Infine osservate inoltre alcune semplici regole che sono valide per la maggioranza delle coppie: Uno: la donna dovrebbe raggiungere l'orgasmo prima dell'uomo. A questo fine pensate che i preliminari possono essere il miglior modo di parificare i tempi tra i partner. L’ipnosi erotica comincia molto prima dell’attuale penetrazione Due: deve decidere lei quando è tempo della penetrazione ed essere lei a guidare il pene. In questa maniera i tempi possono accordarsi pienamente e più facilmente 15. Pericoli Veri e Supposti ed Altro da Evitare Prima di continuare, dovete riflettere seriamente su quanto vi potete spingere in avanti senza rischiare la salute fisica e mentale di entrambi. a) Un pericolo potenziale: la perdita della persona amata in una coppia troppo fusionale La prima considerazione riguarda lo stato di innamoramento che unisce voi e la vostra anima gemella: bellissimo di per sé stessa, può essere qualcosa dal quale potrete trarre grandi benefici, visto che è ricompensato in pieno. Ma che cosa succede se la persona amata viene a mancare? Il problema è soprattutto notevole se la vostra coppia è di tipo fusionale. Definiamo coppia fusionale quello che altri chiamano “coppia chiusa” cioè non aperta all’esterno. Le due persone vivono solo tra loro e per loro. Tale tipo di coppia è sintetizzabile nell’espressione “due cuori e una capanna”, intendendo con ciò l’isolamenti dei partner dall’ambiente esterno.