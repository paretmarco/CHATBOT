Il desiderio è il nostro «identificarci con passione» con le cose. L’elemento, quindi, che ci blocca nello stato di «divenire» è il desiderio. Il desiderio è l’opposto dello stato di «essere» e conoscenza che invece è verticale ed eterno. E quando è solo sulla base di questa esperienza di desiderio che si attualizzano le possibilità della vita, non solo il senso di essa sfugge, ma in effetti tutto si svolge come in uno stato di sogno o sonnambulico. Dobbiamo risvegliare l’Io allo stato di «signore della nascita», di libertà trascendentale. In uno stato di liberazione dal desiderio vi è la liberazione di sé e dell’oggetto. Il tempo assume un’altra dimensione: non si parla più del tempo cronologico o del «divenire», bensì di un tempo «ritmico» nella quale esiste connessione tra l’Io e l’esperienza, e i singoli elementi sono parte integrante di un tutto che è il senso della vita. Nella conoscenza suprema non c’è spazio per il tempo. Gli eventi non divengono ma sono. Dato che il soggetto sperimentante crea la sua realtà stessa, la sua «individuazione» è necessaria per «cambiare di livello». Portare la coscienza dietro la nuca Poiché l’identificazione tra soggetto sperimentante e saperimentato avviene anche a livello corporeo, dobbiamo allora adottare dei metodi che ci portino «fuori da noi stessi». • Esercizio 89: oltre lo spazio tempo Un esercizio che permette di iniziare a «conoscere» ciò fisiologicamente è riportare la nostra attenzione dietro di noi, nella posizione della nuca. In tale posizione è più agevole che normalmente deconcettualizzare. Se a questo punto operiamo una convergenza oculare all’altezza del naso, si ha anche un superare dell’abituale percezione spazio-temporale. Il rapporto che iniziamo allora a superare è tra Io individuato e Io individuante. Questo può anche realizzarsi con la tecnica sessuale, dove l’uomo ogni tanto consegue l’orgasmo, in cui il desiderio non esiste più. In quel momento anche il tempo può non esistere, e infatti al culmine dell’orgasmo anche gli occhi tendono a convergere Oltre la sfera abituale. Il tempo non duale e il «livello del fluido» Come dice Wolinsky citando Nirdagatta: «la base di tutto è il vuoto. Questo vuoto condensa e crea una realtà». Più sviluppiamo la nostra conoscenza, più la realtà e il tempo perdono la loro abituale «consistenza». Questo livello «più sottile della realtà» è quello del quale – probabilmente attingendolo da qualche tradizione con la quale era venuto a contatto – Franz PIANI DI COSCIENZA SUPERIORI Anton Mesmer parla nella sua opera Théorie du Monde 115 nella quale accenna al concetto di «fluido universale», uno stato più sottile ancora di quello della «materia elementare». Questo livello esiste a livello mentale e percettivo. Quando la mente arriva a tale livello, arriva al «livello del fluido». È un livello «sotto» alle divisioni abituali, infinitamente sottile, in cui «tutto è connesso». Nella meccanica quantistica è «l’ordine implicato». Esiste un’analogia di tali concetti con il seguente esercizio di Tarthang Tulku: • Esercizio 90: «sotto» il tempo Di solito abbiamo una deplorevole tendenza a localizzarci in forma estremamente stabile. Aprendoci al tempo possiamo avere un’esperienza interessante. Abitualmente dividiamo la realtà in «punti temporali». Ma tra ogni punto temporale possiamo individuare ulteriori «punti temporali». Possiamo allora incominciare con un secondo del tempo orario e osservare con la massima attenzione il passare degli intervalli che lo compongono. Divenuti più esperti, possiamo suddividerlo in dieci periodi. Continuando possiamo notare i millisecondi. Continuando possiamo proseguire la divisione in dieci. Proseguiamo in questa divisione e ogni volta che notiamo l’esistenza di un’entità «atomica» notiamo come mentalmente possa ancora essere divisa. Sembra di poter procedere all’infinito, ma a un certo punto arriviamo a contatto con frazioni temporali che sono «troppo piccole» per la nostra «consapevolezza ordinaria», per rimanere attive. Siamo andati «sotto» all’insorgere del «modellamento temporale». Questo è un modo di intravedere il «Grande Tempo». Da questo nuovo punto d’osservazione «al di sotto» del tempo possiamo vedere che la coscienza e la percezione ordinarie, immerse come sono nel tempo, sono in effetti prive di rapporto con il vivo, immediato, appagante carattere della realtà»116. Questo è il livello del «nulla», non esprimibile con termini convenzionali e dal quale però «fuggiamo» e che è fuori da ogni «definizione»117. • Esercizio 91: incrementare la presenza Pensare al presente, sentendosi nell’ora. E poi essere testimoni che la sensazione di presente di qualche attimo prima rappresenta solo un ricordo. Si avvertirà un fenomeno di incrementazione della presenza nell’ora. Ripetere varie volte. • Esercizio 92: oltre il tempo Inspirando portare gli occhi a vedere (immaginativamente) la parte superiore del cranio (la rosa mistica nella dottrina occidentale, il chakra superiore nella dottrina yoga). Normalmente l’osservazione in questo punto superiore si accompagna an- che a fenomeni luminosi. Come dice Dante: Noi siamo usciti fore del maggior corpo al ciel ch’è pura luce 118. A questo punto immaginare o ricordare eventi e situazioni della propria vita, meglio se apparentemente «opposti» da un punto di vista del «divenire» (ad esempio gli stessi con i quali si è già operato con il «tempo circolare» precedente). Osservare quello che accade. Si avrà un fenomeno di «coesistenza» nel «nulla». Salire ulteriormente L’antica tradizione individuava sette forze planetarie che reggono il mondo. In ciò è parallela allo yoga che individua sette chakra o punti pischici particolari nell’uomo. La corrispondenza con elementi celesti non è casuale. Il paragonare l’uomo al cosmo rende più facile la sua connessione a esso. I sette princìpi planetari osservati precedentemente possono essere osservati in due maniere: come necessità e come princìpi superiori che comunque devono essere vissuti e «conosciuti» per poter essere superati come fa Dante che così arriva all’empireo. Non si tratta di due ordini distinti, ma di una stessa realtà in due modi di essere. Dapprima abbiamo le parti della nostra fisiologia che come «staccate» dal principio centrale della coscienza e della volontà ci portano in direzioni periferiche e si mostrano come «compulsioni» che bloccano le nostre facoltà e ci impediscono di scorgere l’essenza (nel Purgatorio di Dante ad esempio abbiamo i golosi guidati dal desiderio per il cibo e quindi dominati da questo principio, e via dicendo). Il processo nel mondo moderno è a questo proposito continuo, con la creazione di «necessità» che non sono tali. Liberati da tali compulsioni possiamo allora accedere ai princìpi immoti che sono alla base di tali compulsioni (i pianeti, il «paradiso» di Dante che allora può librarsi attraverso le varie sfere planetarie). Con un’immagine transculturale analoga, nel mithraismo, l’anima per liberarsi deve attraversare sette sfere, contrassegnate da sette porte. Le porte sono i suggelli, le necessità che impediscono la realizzazione dei princìpi superiori 119. Ma contemporaneamente oltre al superamento della porta, è necessario il «salire» alla sfera superiore. Il processo è duplice perché quello che deve essere condotto è di «superamento» della dissociazione che possiamo provare al riguardo di ogni principio da cui siamo altrimenti dominati. O, per dirla con Platone: «il mondo non è solo la sensazione del mondo. Il mondo è anche dentro l’uomo, così che l’uomo può conoscere dall’interno come dall’esterno». 236 L’ENERGIA SEGRETA DELLA MENTE PIANI DI COSCIENZA SUPERIORI 237 Il «trascendere» il simbolo corrisponde a una distillazione via via più raffinata di quello che è la parte centrale dell’uomo. Infatti, il punto centrale della presenza è che l’uomo ha la qualità di essere potenzialmente qualsiasi cosa, è il suo sistema neurovegetativo che crea. Ogni simbolo rappresenta «condensazioni» della coscienza che finché sono vissute come separate, o «fonte» di energia, mantengono la persona in una posizione «mistica». In altre parole, finché ci «facciamo ispirare» da questo siamo in posizione duale. Questa posizione può permettere dei risultati terapeutici, ma per arrivare alla non dualità assoluta deve egualmente essere trascesa. In pratica i simboli sono un mezzo e non devono diventare un fine. È essenziale comprendere invece che «noi» creiamo invece tali energie e createle poter poi «distillare» il nostro noi stessi prima della «condensazione». L’identificazione non è una soluzione, infatti «un sistema non può mai andare al di là di se stesso»120. Queste energie hanno infatti ciascuna una profonda base fisiologica121. La loro «spiritualizzazione» porta in un’altra trance, quella degli archetipi. Questi princìpi archetipali non vanno giudicati o ritenuti negativamente, ma solo come stati che possono essere trascesi. In altre parole per andare oltre ognuna di queste dimensioni bisogna riconoscerla, accettarla e superarla in quanto quello che noi siamo è sempre più di quello che pensiamo di essere. Nella Divina Commedia la loro trascendenza è rappresentato dall’ascensione effettuata da Dante attraverso il Paradiso celeste, cosa che effettua volando ad altissima velocità dopo aver attraversato la «sfera fuoco». Non vi è nel Paradiso infatti un «meglio» oppure un «peggio» come stato dell’essere, ma al limite una maggiore o minore distanza dal principio centrale. A poco a poco, più si sarà invertita la fuga dall’essenza di ogni livello più si potrà naturalmente salire a un livello superiore. Le Distillazioni dell’essere e la Grande Opera Al superare queste condensazioni possiamo riferire il simbolismo della distillazione intesa a ottenere la quintessenza (quinta essenza) superiore di un liquido. La distillazione si riferisce a un prodotto già infatti lavorato. Si riscalda la materia prima nell’alambicco e si separa la parte densa dalla parte sottile mediante l’evaporazione, si condensa la parte sottile evaporata, si distilla a parte e si finisce con l’ottenere l’acquavite (aqua vitae), l’acqua della vita, l’acqua ardente, l’elisir di lunga vita, lo spirito puro o concentrato122. La «moltiplicazione» di queste distillazioni può portare a raggiungere allora la «luce inestinguibile» corrispondente al satori giapponese. Il fine è andare nel «cielo» oltre anche alla dimensione archetipale e vedere questa per quello che è, una contrazione della realtà. Quello che è l’obiettivo ultimo è andare oltre la mente e le sue fissazioni. Per raggiungere tale stato è opportuno riprendere e lasciare andare tutte le concettualizzazioni che possiamo aver elaborato anche sul risveglio stesso e tornare ancora una volta alla presenza. Tutto deve essere bruciato per rinascere a un piano più alto. Appoggi fisiologici per le dimensioni archetipali dei «pianeti» Per aiutarvi in questo tipo di pratica, a ogni simbolo abbiamo fatto corrispondere un colore così come un esercizio. Padroneggiare tali colori significa infatti padroneggiare la signatura corrispondente. A questo punto è possibile utilizzare tale forza in maniera utile per sé e riconnettersi all’aspetto centrale123. • 0 Sole Una chiave iniziale per questo simbolo è l’osservazione della luce diretta, e, per utilizzi più pratici, la luce di una lampadina. Gli indiani per uno scopo simile fanno osservare la fiamma di una candela. Effetti fisiologici di tale metodo di vivificazione: il nostro organismo è molto sensibile ai cicli veglia/sonno a loro volta regolati dalla luce del sole. Capiamo allora come l’osservazione della luce possa risvegliare quindi l’attività e lo spirito di iniziativa. Il colore connesso è il giallo aureo. Il giallo è un colore caldo che rinforza i nervi e il corpo. • A Mercurio Verde in colori lievi. La chiave per lo sviluppo fisico di questo simbolo è lo sviluppo delle differenti ghiandole in maniera sincrona e la percezione del proprio essere infracosciente. Il verde domina nel mondo vegetale. In tutte le sue gradazioni aiuta la serenità. 238 L’ENERGIA SEGRETA DELLA MENTE PIANI DI COSCIENZA SUPERIORI 239 •  Saturno Colore nero.