È possibile raggiungere stati di pienezza anche senza il suo uso fisico, ma il percorso sarebbe molto più impervio e comunque si passerebbe lo stesso attraverso fasi in cui questa apparirebbe mentalmente. • Esercizio 87: memoria del riflesso visivo della luce Esercitatevi a guardare oggetti sui quali cade la luce e a ricordarli nella mente. Questa luce è infatti polarizzata (anche uno specchio ci permette di ingenerare tale tipo di luce). La luce riflessa porta a un cambiamento neurologico nell’animo e alla percezione più attenta del «diafano», cioè allo sviluppo della polarità ricettiva e percettiva delle energie. Molte sono le tradizioni di sviluppo dell’uomo che utilizzano come aiuto fisiologico la luce, sotto forma di fuochi, candele, lucerne ecc. Gli antichi zoroastriani pregavano ad esempio contemplando un fuoco, e il fuoco custodisce, sin dallla più remota antichità, un segreto che la scienza moderna non ha ancora pienamente studiato e svelato. Quello che è sicuro è che la luce eccita il neurone al suo massimo grado (almeno per la parte visiva). Recenti ricerche confermano anche come col suo utilizzo possiamo creare uno stato di sviluppo della creatività. La luce fisica, quindi, è un fattore stimolante, un amplificatore che «moltiplica» le potenzialità della mente. Per tentare di dare una spiegazione della sua utilità ricorriamo ora a una serie di riflessioni basate sulla moderna teoria quantica. L’universo è un tutto. In questo tutto la nostra percezione «taglia» certe parti. Queste parti corrispondono a certi stati di vibrazione dei nostri neuroni. Per esempio, per vedere un albero, i neuroni della corteccia visiva devono attivarsi in maniera differente di quanto noi vediamo una montagna. Questo concetto è anche al cuore della teoria olonomica di Pribram e di Bohm: «ogni senso funziona come una lente, rifocalizzando le onde visive sia percependo specifici elementi ripetuti come base, sia discernendo quantità discrete. Se togliamo le lenti quello che rimane è un ologramma». Poiché ogni senso funziona rifocalizzando secondo certi meccanismi, è molto difficile riaccedere al tutto. Potremmo chiamare questo tutto un «tutto totipotente», utilizzando la similitudine con il concetto di «totipotenza» nella biologia delle cellule staminali che possono evolvere in qualsiasi cellula dell’organismo. La luce bianca è un «tutto totipotente», in quanto contiene, in superposizione quantica, tutti i colori. Quello che chiamiamo realtà è solo la luce che si riflette sui vari oggetti. Nella luce bianca ogni oggetto visibile è già presente in principio. Quando osserviamo la luce, e, ancora più importante, quando siamo in grado di vedere, o immaginare, una luce bianca anche con gli occhi chiusi, ci stiamo avvicinando al «campo totipotente», che è molto vicino al concetto di «campo quantico». Gli antichi legavano a ciò la chiaroveggenza, e ci sono popoli che osservavano ancora oggi il fuoco per ispirarsi, come i Pigmei dell’Africa e i Parsi. • Esercizio 88: la potenza della luce Osservate una luce (max 60 watt ad almeno un metro e mezzo di distanza) oppure una candela (ma l’effetto in tal caso è meno accentuato) in una stanza buia per 30 secondi. Poi chiudete gli occhi e manteneteli chiusi fino alla scomparsa del residuo luminoso. Noterete una sensazione interiore, mentre fisserete la traccia luminosa residua. Praticate questo esercizio quotidianamente sviluppando la concentrazione sulla traccia. Comincerà a «svegliare la vostra mente» e rendere più facile tutto il lavoro successivo. Anche altri elementi come suoni e ritmi possono aiutare la «coerenza cerebrale». Il fine ultimo è anche qui l’unificazione del pensiero95. Senso connesso: vedere oltre il tempo Nell’antica tradizione, la dote abitualmente connessa a questa fase è quella dell’intuizione che si espande fino ad arrivare alla chiaroveggenza 96. Realizziamo cioè una trascendenza di tempo e spazio 97. Più trascendiamo l’Ego più ci avviciniamo infatti a stati nei quali il tempo assume un valore differente. Il tempo è qualche cosa che non esiste al di là dell’Ego, nella 224 L’ENERGIA SEGRETA DELLA MENTE PIANI DI COSCIENZA SUPERIORI 225 stessa maniera come in fisica il tempo non esiste al di là del campo gravitazionale. Kant diceva che il tempo non esiste. Il tempo è solo una categoria della nostra mente della quale abbiamo bisogno per ordinare le esperienze, qualcosa che imponiamo al mondo, come parte del nostro «apparato percettivo». Come dice lo psicologo Kurt Dressler: «nella sua vera essenza la realtà sembra conoscere solo unità ininterrotta e presenza. Alla nostra coscienza si mostra come successione temporale». Anche in Cina la via del Tao comprende degli esercizi per sviluppare tale qualità di chiaroveggenza come una «integrazione» dell’uomo nel quale l’anima può percepire una dimensione maggiore delle cose. Tale tipo di percezione (di natura yin) è essenziale per successivamente applicare il lato yang dell’azione (e allora arriveremo alla fase di rubedo e saggezza). Sdoppiamento e «corpo magico»98 Il nostro spirito, la nostra coscienza, è al di là dello spazio e del tempo. Oltre che il tempo, anche lo spazio quindi può essere trasceso. Lo sdoppiamento è una pratica antichissima per l’accesso al mondo spirituale, il cui fine è comprendere che la coscienza non risiede in nessun posto preciso, bensì che tutto può essere considerato coscienza, che la coscienza è ovunque. È quindi uno strumento fondamentale per accedere al concetto di non dualità. Un primo livello di sdoppiamento cui porta la presenza è quello tra «attore» della nostra rappresentazione mentale e «testimone». Questo atteggiamento già si rivela di grande utilità. Su questa linea, la dimensione del cosiddetto «sdoppiamento» è anche una presa di contatto con la dimensione del «corpo sottile», abitualmente prigioniera del corpo fisico. E così come la mente può operare nel corpo, questa può operare nella dimensione dell’ambiente che è una creazione della nostra stessa mente. La dualità tra noi e l’ambiente svanisce e tutto appare come manifestazione della stessa energia. La pratica porta alla coscienza che il corpo è composto degli stessi elementi che compongono l’ambiente. Nella via cinese del Tao un passaggio iniziale lungo questo percorso è lo sviluppo della «telepatia». Il significato di tale esercizio è infatti un primo passo per «uscire dal proprio Io» e «sentire l’altro come se fossimo noi». Le tecniche sessuali possono agevolare ciò. Tramite l’atto sessuale è possibile il superamento della dualità Io-non Io, per cui può costituire una base ideale di partenza. Espansione della coscienza Questa facoltà porta al superamento della divisione Io-non Io attraverso una prima fase che potremmo chiamare di «Io esteso». È questo sviluppo che è curato nel cosiddetto «sdoppiamento». È l‘accesso a una dimensione «quantica» retta dal principio della sola coscienza. Il punto di partenza per la pratica tradizionale è lo stato di «nudità» realizzato attraverso la morte iniziatica dell’Ego. La prima operazione è passare allora a un rapporto diretto con ciò di cui il mondo dei pensieri, delle rappresentazioni e delle stesse emozioni rappresenta un pallido, esteriorizzato riflesso. A tale scopo bisogna procedere alla realizzazione dello stato fluidico e sottile che fa da mediatore tra i due mondi, quello dell’esteriorità sensibile e quello dell’immanenza solare 99. Nello stato «fluidico» () di sdoppiamento, pensare a un luogo e sentirsi realmente presente in quel luogo è una virtù100. Oltre che al di là dello spazio, lo spirito è anche al di là del tempo. Con questo stato fluidico possiamo prendere contatto con le forze profonde incatenate nell’organismo, simboleggiabili tradizionalmente dal «regno animale» collegato allo stato di sogno, dal regno vegetale collegato allo stato di «sonno» e dal regno minerale» apparentemente collegato allo stato di morte. I simboli rappresentano in tale processo il modo di mettersi in contatto con gli «archetipi» delle varie specie animali, cioè gli enti dei quali le forme sono solo corpuscoli dei loro «corpi». Dall’abbandono dell’Ego allo stato fluidico () «mediatore» per arrivare alla connessione ai simboli 101. L’«uno» e il «periekon» Vi è un passo ulteriore in tale pratica. «Lo sviluppo di tale corpo può andare anche oltre e portare al riconoscimento di un principio uno (non duale) che in se stesso è invulnerabile e immortale» 102. Questa è un’elevazione sempre maggiore, ed è anche la palingenesi che gli antichi pitagorici negli ultimi due versi dei Detti aurei promettono categoricamente al discepolo che sappia lasciare il corpo ed elevarsi sino al libero etere: corrisponde esattamente a pratiche simili eseguite in Oriente dagli «immortali» taoisti. Anche Dante accenna chiaramente alla pratica che costituisce l’essenza della Divina Commedia stessa. La palingenesi è dunque la nascita alla vita immortale e divina, mentre la prima nascita accorda soltanto l’ingresso nella vita umana. E, siccome i Detti aurei erano rivolti al discepolo durante la sua vita terrena, essi insegnano che, abbandonato il corpo a se stesso, occorre pervenire co226 L’ENERGIA SEGRETA DELLA MENTE PIANI DI COSCIENZA SUPERIORI 227 scientemente – anima e spirito – sino al libero etere, cioè oltre la fascia dell’avviluppante (il periekon o empireo). La persona rinasce allora al principio superiore, e la Grande Opera si attua mediante l’amalgama, l’assimilazione della coscienza individuale in quella non differenziata in uno stato di non dualità. È durante questa estasi si compie la palingenesi. Il corpo sussiste come sussiste nel sonno profondo o nelle perdite di coscienza, ma non è più una catena, una limitazione, una tomba, come dicevano i pitagorici, per la coscienza del discepolo, il quale, avendo gradatamente acquistato autonomia e attività nel risveglio delle sue facoltà spirituali, ascende nei cieli sino al decimo cielo o empireo e in questa condizione del corpo e della coscienza può compiere la palingenesi»103. Chiavi tradizionali e corrispondenze ermetiche per sviluppare meglio il simbolo U – Corrispondenza pratica: esattezza; – Elemento sensoriale che lo sviluppa: chiaroveggenza; – Compulsione da risolvere: non discernimento/accecamento; – Colore del prisma che lo attiva meglio: violetto; – Arte che può svilupparlo: astrologia/divinazione scientifica; – Forma magnetica: l’occhio (per vedere oltre). Azione Retta: il regolo 0 e lo zolfo I (od oro dei saggi) La tradizione egizia, greca e anche quella cinese sono pragmatiche. Perché vi sia completa integrazione, all’esaltazione dell’animo deve incorporarsi anche un’azione «retta», cioè diritta a una scopo. Non solo deve esplicarsi nel misticismo, ma lo spirito deve anche essere reintegrato a un livello superiore. Dobbiamo essere capaci di irradiare anche sugli altri la luce, attraverso gli atti. Così l’uomo realizza l’integrazione ultima, la tri-unità di spirito (volontà) animo e corpo104. L’uomo deve essere in pratica padrone di sé, e il suo atteggiamento esterno non è, come molti immaginano, quello di un invasato morso dalla tarantola che devasta mezzo mondo. È quella di un uomo calmo, sempre uguale a se stesso, né pavido né borioso. Ha uno sguardo diritto e sicuro, parla lentamente e la sua voce è piena; dice, se è il caso, «non lo so» e «chiedo scusa». Ha un’aspetto elegante ma non affettato. Il suo discorso è esatto, preciso, privo di fronzoli superflui. Non ama criticare gli altri, bada piuttosto a realizzare. Esprime sinceramente la propria opinione se gli viene richiesta, ma si guarda bene dall’imporla se non in caso di estrema necessità. Non spreca mai il suo tempo e si sforza sempre di dare uno scopo preciso, chiaro e immediato alla propria attività. Anche nell’alchimia cinese vi è il concetto del TE, l’azione retta del saggio che opera secondo la via del Tao. Ma perché l’azione sia «retta» è necessario che sia anche conforme a una serie di elementi che la mente razionale stessa non può concepire nella sua linearità e finitezza, e quindi di una particolare sensibilità e saggezza105. Senso connesso: chiaraudienza Per arrivare a questa fase è necessario quindi sviluppare la «chiaraudienza», cioè la percezione diretta della saggezza (e anche del cosiddetto «livello dell’angelo»). È l’ascolto della saggezza immediata che dice come operare nella realtà. Sono le «orecchie del cuore» da cui nasce l’azione diretta. Il concetto è espresso chiaramente da Meister Eckart: Da questo più profondo principio tu devi compiere le tue opere, senza un perché. Lo affermo decisamente: finché operi le opere per il regno dei cieli, per Dio o per la santità, epperò spinto da un altro, dall’esterno, fino ad allora non sarai veramente nel giusto106 […] Se chiedi a un vero uomo, a un uomo che agisce dal suo profondo: «perché operi le tue opere?» […] Egli ti risponderà giusto solamente se dirà: «non agisco che per l’azione stessa». Nell’enneagramma è l’azione compiuta dalla persona che è al centro e che è in grado di prendere dalla quintessenza la radice della sua azione. In pratica è avvenuta una conversione nella più profonda radice donde sgorgano le azioni. È quindi uno stato molto elevato, in quanto di «assoluto autopossesso» della volontà. Le impressioni subliminali, le brame, non legano più la persona. È il vero significato della persona che può «fare quello che vuole». Il volere è ora inteso come autonomia, come connessione a se stessi, per far affiorare alla luce della coscienza quello che vi si sottraeva.