In pratica, è come se solo una parte di noi operasse quando vediamo una parte della realtà. Questo è confermato anche da varie pratiche terapeutiche che sbloccano i traumi attraverso stimolazioni globali, come la stimolazione dei due emisferi o il recupero di «elementi mancanti» 12. Se mettiamo in atto una stimolazione globale che porta attenzione alla nostra «totalità», questa avrà allora il risultato di aprirci a una «intuizione» della realtà globale. Ci avviciniamo a quello che alcuni chiamano il «livello quantico» della realtà, cioè ci predisponiamo al risveglio della vera potenza insita in noi. Badate bene che le pratiche seguenti vanno effettuate stando nel presente, cioè cercando di mantenere tutte le percezioni nell’ora (niente immaginazioni, quindi). Inoltre «meditate», cioè permettete alla vostra mente di cogliere il significato delle sensazioni che l’esercizio vi induce in modo da coglierne tutti i livelli di sottigliezza. L’importante non è il numero di ripetizioni, quanto piuttosto l’attenzione a questi elementi. • Esercizio 3: il Circolo di Energia che sale e poi scende Una traduzione dell’opus circulare è attraverso un duplice movimento, dal basso in circolo salendo, e poi riscendendo (un poco più lentamente, vedi anche disegni che seguono). • Esercizio 4: le circolarità attorno al corpo Un’altra traduzione è eseguire una serie di circolarità che salgono lungo il centro del corpo (salendo dal centro) e ridiscendono lungo i lati del corpo13. Le circolazioni di origine occidentale ora mostrate sono esteriorizzanti. Parallele a queste circolazioni espansive abbiamo le traduzioni pratiche orientali interiorizzanti di tale concetto: ad esempio, esistono le tecniche cinesi di circolazione dell’energia chiamate orbita microcosmica e orbita macrocosmica. Notiamo la parola «cosmo» presente in queste orbite che corrisponde pienamente al senso di «tutto» contenuto anche nel simbolo del cerchio F. • Esercizio 5: l’orbita microcosmica Una maniera molto utile di operare tale circolazione è sul piano antero-posteriore. Nel tragitto dell’orbita microcosmica cinese 14 l’attenzione viene condotta lungo la parte mediana del corpo con discesa nella parte frontale e risalendo lungo la colonna vertebrale 15. Oltre alla spirituale, vi è qui anche una chiara componente fisiologica. Ogni emisfero cerebrale controlla le percezioni di una metà del corpo. La linea mediana è quindi il punto di connessione tra i due emisferi cerebrali, per cui questo tipo di esercizio produce una sensazione positiva di equilibrio e agisce sul corpo calloso. Tale modo di operare la vivificazione ha somiglianze con la rappresentazione dell’ouroborosriprodotto a fianco, contenuto nel manoscritto di San Marco16. Anche in Occidente sono infatti testimoniate pratiche di questo tipo17. Le circonduzioni Una seconda maniera valida di effettuare la vivificazione è attraverso rotazioni o circonduzioni del corpo (anche immaginate), che portino l’energia a diffondersi in tutto il corpo. Questo è anche il metodo delle rotazioni utilizzato nell’antica pratica Sufi 18. • Esercizio 6: la circonduzione Sufi In piedi, allargate le braccia e ruotate su di voi stessi. Già dopo aver effettuato qualche circonduzione si può avvertire una sensazione diversa. L’orientamento 50 L’ENERGIA SEGRETA DELLA MENTE I SIMBOLI 51 delle braccia può allora portare l’attenzione su zone del corpo diverse, ad esempio se le braccia sono a 90° rispetto al corpo (orizzontali) è un metodo efficace per portare l’attenzione al cuore. • Esercizio 7: la circonduzione di testa Oltre che muovendo tutto il corpo, potete anche eseguire ora qualche circonduzione solamente con la testa, ruotandola con un ritmo di una rotazione completa ogni 3 secondi. Anche i risultati ottenuti attraverso il principio della circonduzione possono avere una spiegazione fisiologica aggiuntiva. Una volta attivato fisicamente, il principio della rotazione porta infatti a irrorare meglio il cervello, rendendolo più vitale, e allo stesso tempo ponendo più in movimento la realtà: più siamo vitali, più tutto ci appare vivo. In altre parole vivifichiamo tutto l’uomo, e incominciamo ad attivare l’homo totus. I nostri risultati sperimentali Questi esercizi sono un vero toccasana naturale in tutta una serie di situazioni. Operando nei nostri seminari con circonduzioni di testa combinate con altri esercizi quantici abbiamo osservato praticamente una più veloce risoluzione di varie problematiche psicologiche e un incremento della creatività (numero di idee) dei soggetti 19. Tempo e circolazioni Analizziamo ora il legame sottile fra tutte queste circolazioni e le modificazioni della percezione del tempo. Il tempo è infatti vissuto sul corpo e attraverso il corpo. Ad esempio i bioritmi vitali sono attivazioni periodiche delle varie parti del corpo. Le circolazioni ci portano a essere più in noi, più globali, e cominciano a modificare il nostro corpo rendendolo più «denso». Lo sguardo Un’altra modalità visiva tramite cui potete arrivare a una prima «intuizione» di alcuni significati del simbolo F è l’apertura dello sguardo. La forma circolare, senza punto di individuazione, corrisponde infatti anche all’apertura totale dello sguardo (la cosiddetta visione periferica totale, non fissata su nessun punto). Ripetiamo che tutti i simboli che adoperiamo in questo libro sono anche realtà nella loro stessa forma fisica. • Esercizio 8: lo sguardo aperto Sedetevi e osservate con calma l’ambiente. Acquisite la consapevolezza della sensazione che consegue all’allargamento dello sguardo. Lo sguardo aperto vi porta in uno stato chiamato tecnicamente di «seconda attenzione», dove al posto dell’attenzione specifica si fa largo l’attenzione generale. Il serpente che si nutre di se stesso può essere interpretabile come la coscienza indifferenziata. Infine l’ouroboros è simbolo di manifestazione e di riassorbimento ciclico; è in unione sessuale con se stesso, autofecondatore permanente, come indica la coda infilata in bocca. Il sesso Questo legame con il sesso non è casuale. Nell’atto sessuale può verificarsi una trascendenza dalla dimensione temporale abituale, e quindi il simbolismo è anche molto appropriato. Si può individuare una stretta relazione con quello che viene chiamato l’«androgino»: in alchimia l’unione dei princìpi maschile e femminile. Nell’ermetismo e nella tradizione occidentale la nascita (intesa come liberazione della potenza) dell’androgino corrisponde al concetto del risveglio della kundalini nella tradizione indiana. Il già citato manoscritto di San Marco rappresenta l’ouroboros con il corpo mezzo nero e mezzo bianco, analogo al simbolo del Tao ☯. Notiamo come gli esercizi di circolazione cinesi da noi precedentemente descritti mettono anche in relazione un canale «femminile» con un canale «maschile» (ren mai e du mai). È quindi la riunione che infonde l’impulso creativo. Questo principio è ben chiaro sia nella tradizione alchemica occidentale che in quella tantrica tibetana, così come in quella cinese e indiana. Quando l’energia è utilizzata per il mantenimento di se stessi è rappresentabile con un serpente che si morde la coda20. Quando invece incomincia a elevarsi significa che si è verificato un innalzamento del livello di coscienza. A questo punto è possibile un movimento lungo i vari piani dell’esistenza fino ad arrivare al livello massimo, dove quella che prima veniva chiamata «realtà» – e con la quale ci si identificava – non appare più invece che come una piccola parte di un tutto infinito. Il simbolo del Sole/Oro 0 Al cerchio F aggiungiamo un punto al centro. Il simbolo esprime un principio di individuazione. Questo è anche l’«oro» alchemico: il sole 0, lo stato 52 L’ENERGIA SEGRETA DELLA MENTE I SIMBOLI 53 ultimo di sviluppo dell’uomo. Meditando sul simbolo del sole possiamo meditare su concetti come Luce diretta, Ragione, Discernimento, Scoprire, Generare e Fecondare 21, o semplicemente lasciarci percepire. • Esercizio 9: osservare una luce Presso gli indiani vige la tradizione del saluto al sole. L’osservazione della luce è infatti stimolante e ricorda alla mente qualcosa di questo stato. È una stimolazione globale a livello visivo, come già abbiamo visto a proposito del suono a livello uditivo. È possibile eseguire questo esercizio anche senza osservare il sole. Osservate una luce diretta (non troppo forte, max 75 watt) e poi chiudete gli occhi e osservate l’immagine residua senza pensare. Pensate che fate vostri alcuni dei princìpi di questa luce. Molte tradizioni praticano l’osservazione della luce o dei fuochi, e candele o strumenti simili sono presenti fin dalla più remota antichità. Questa pratica ripetuta tende infatti a portare la luce all’interno e a incrementare inoltre spirito di iniziativa, energia, creatività e altre qualità dell’uomo. • Esercizio 10: portare il sole nel sonno Il sole è simbolo della veglia e della coscienza. Iniziate a praticare nella vostra vita la seguente pratica: cercare di rimanere «svegli» nel sonno, ovverosia «sapere di sognare». Ovviamente questo è un esercizio progressivo che produrrà i suoi effetti solo dopo un certo lasso di tempo. Un metodo efficace consiste nell’incremento della nostra coscienza dei sogni. Scriveteli o ripensateci la mattina. A questo punto potrete convincervi che la notte successiva sarete svegli nel sogno. Immaginate che il sole sia presente nel vostro sogno. A poco a poco svilupperete uno stato nuovo, avvicinandovi progressivamente alla «presenza costante». Questo processo vi porterà a illuminare maggiormente la vostra realtà interiore, e a rendervi conto della luce invisibile dell’io22. Reintegrazione, coscienza ed equilibrio Perché la trasformazione della nostra materia interiore verso l’oro avvenga interamente e si stabilizzi è necessario seguire un cammino di sviluppo pratico, che implica un agire sulla nostra vita stessa. Il primo passo consiste nell’assumere il controllo sulla nostra vita e nell’essere presenti. Quando iniziamo a sviluppare la coscienza di noi stessi 23 otteniamo uno stato particolare di equilibrio. Purifichiamo cioè noi stessi. Il simbolo tradizionale in tal caso è J: la croce sul cerchio indica lo stato di purificazione della materia prima, che permette di iniziare l’opera. In tale stato l’operatore ha operato la «divi- sione dei livelli» 24, ovverosia è uscito dalle «trance quotidiane» nelle quali le emozioni e le reazioni inconscie modificano la nostra percezione della realtà e può iniziare il processo di trasformazione. Tutti i piani dell’esistenza possono essere compresi e reintegrati attraverso il simbolo e la sua opportuna vivificazione. Il principio di totalità che possiamo rappresentare con un cerchio F è infatti anche l’equivalente dell’essere al di là delle mille apparenze (simboleggiate dalla luna) che ha la vita. Esprimendolo in simboli, l’uomo medio non vede ciò, e passa attraverso la vita guidato esclusivamente dalle brame che lo portano (lo precipitano) verso il basso . Le apparenze sono simboleggiate nella tradizione dal simbolo della falce di luna  che non è altro che una parte del cerchio. Ogni apparenza della vita è infatti un frazionamento, un riflesso e una riduzione dell’unica totalità F. Questa totalità è la nostra vera presenza ed è immediatamente accessibile a noi nel profondo di noi stessi. Riguadagnare coscienza di essa, di questa grandezza al di là di ogni nome è illuminazione, e il simbolo dello stato raggiunto è appunto il sole 0. Ma spesso dimentichiamo questa direzione all’interno di noi. L’uomo medio è in una perenne ricerca di persone e cose che potrebbero aiutarlo a trovare la felicità. Questa ricerca lo spinge in direzione orizzontale, nella quale dimentica allora la sua verticalità E. Per poter lavorare nella verticalità è indispensabile addentrarsi nella propria interiorità, «rettificare» se stessi e sviluppare il principio centrale aureo 0 all’interno di tutti noi. La Grande Opera Chiamiamo Grande Opera il processo di crescita e di recupero del significato profondo dell’esistenza. È anche il recupero del tempo assoluto. La parola «Grande» allude sia all’immensità del cammino, sia al fatto che è lo scopo più alto a cui un individuo possa anelare. Questo libro vuole permettere di attualizzare i passaggi di questo processo di crescita, che coinvolge l’integralità dell’essere umano, portandolo a una vera «palingenesi», cioè «rinascita». Questo concetto di rinascita dell’uomo e della sua trasformazione esiste anche nelle filosofie orientali, che potranno quindi essere maggiormente comprese ripercorrendo tale processo. 54 L’ENERGIA SEGRETA DELLA MENTE I SIMBOLI 55 Secondo la formula di Basilio Valentino la Grande Opera consiste nel visitare la parte interiore (oppure inferiore) della terra, ossia del corpo e organismo terrestre, nel rettificare e nel rinvenire la pietra filosofale e occulta 025. Ma non possiamo conoscere questa dimensione finché la nostra mente è agitata e preoccupata, o precipitata nell’inerzia. La legge dell’inerzia domina il mondo. Un corpo abbandonato a se stesso cade verso il basso (da qui il simbolo delle «acque» ) e giace immobile nella postura dove maggiore è il suo equilibrio; cioè, in un certo senso, sceglie le condizioni più favorevoli al suo riposo. Lo spirito, non incitato da nessun bisogno, va alla deriva come un sughero in balia delle onde , lasciandosi cullare senza resistere. L’Ego dell’uomo non sviluppato si trova infatti in una specie di trance continua nella quale tutto è meccanico: certe parole creano automaticamente certe emozioni e i pensieri negativi si riflettono sul corpo. È questa trance continua che inghiotte la nostra vita. Lo stato più comune dell’anima umana è precisamente una fantasticheria indistinta, una mentalizzazione amorfa, abbandonata alla ventura delle eccitazioni esterne e degli impulsi interni, un’attenzione che si riduce a una continua distrazione, un ragionamento che non è più che un abbozzo e devia in ogni istante, senza curarsi del suo punto di partenza o di una conclusione sicura; più vicino alla semplice considerazione che al sillogismo: insomma, una forma di coscienza più vicina allo stato di sonnambulismo e di sogno, che a quella che si chiama «coscienza chiara e distinta».