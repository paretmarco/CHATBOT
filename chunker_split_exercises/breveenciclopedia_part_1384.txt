Il dr. Paret è stato il primo in Italia a presentare questo potente modello unico (che molti hanno cercato e cercano di copiare o imitare). Una tra le ragioni essenziale del non sviluppo di una relazione è la nostra mente che si blocca e si fissa su elementi non fondamentali. Quello che in realtà è necessario è un profondo rapport inconscio, un rapport dell'anima! Liberare il proprio potenziale interiore trasmettendola alle persone attorno a voi in un processo che crea un circolo virtuoso. Il fine di queste pagine è indicare strade per crescere attraverso le relazioni e comprendere il linguaggio nascosto delle relazioni. La comprensione di questi elementi ha ramificazioni per l'utilizzo di queste tecniche in TUTTI i tipi di relazioni: personali, professionali, per la vita! In ciò integriamo dinamiche quantiche con dinamiche di PNL. Il potere delle Ancore nelle Relazioni Della PNL, disciplina della comunicazione, prendiamo ora un fondamentale concetto per capire le relazioni: l'ancora. L'ancora è la chiave nascosta che sta dietro ad alcuni meccanismi di innamoramento istantaneo. Infatti spesso quando incontriamo una persona e proviamo un’emozione quello a cui stiamo reagendo non è la realtà attuale che abbiamo di fronte, bensì quello che la persona di fronte a noi ci evoca, e questo evocare è basato sulla memoria. In pratica la nostra reazione è basata sugli imprint del passato. Questa è anche la ragione delle difficoltà in molte altre relazioni. Ancore Nel 90% dei casi ci sono infatti principalmente solo due ragioni per le quali una relazione finisce: ancoraggio negativo (vale a dire meccanismi di azione e reazione non efficaci basati su modelli imparati nel passato e non più validi) strategie non completate (vale a dire non complementarietà) Cosa è l’ancora In PNL l’ancora è il processo attraverso il quale, qualsiasi stimolo o rappresentazione (interna o esterna) è connessa e induce a una risposta. Si può ancorare intenzionalmente o naturalmente, generalmente le ancore terapeutiche sono di tipo cenestesico , questo perché è più facile per una persona toccarsi una parte del corpo che udire un suono, vedere un’immagine o sentire un profumo. Possiamo crearci delle ancore per entrare rapidamente in stati piacevoli, positivi e possiamo renderci conto quali sono le ancore che al contrario ci inducono stati spiacevoli, negativi, annullarle e sovrapporne altre. Attraverso le ancora si può avere un controllo e quindi una gestione dei nostri stati interni. L’utilizzo di tali strumenti è corrente in terapia. Esempio: Durante una terapia la persona ci esprime la sua preoccupazione per un confronto che deve affrontare con il compagno/a. Gli chiediamo qual è la preoccupazione, e ci viene risposto che ha paura di non riuscire a farsi comprendere e quindi di andare in contro ad un ennesimo litigio. A quel punto gli si chiede di quale stato d’animo avrebbe bisogno secondo lui per poter gestire la situazione e farla andare a buon fine. Ci risponde che vorrebbe sentirsi sicuro di sé e tranquillo. Gli chiediamo di ricordare una situazione in cui si è sentito così come vorrebbe sentirsi nella situazione che deve andarsi a vivere. Gli chiediamo di rievocarla in tutti i particolari; visivi, auditivi, cenestesici, in modo associato, stando attenti alla sua espressione del viso. Quando ci accorgiamo che la persona sta accedendo a quelle sensazioni, un attimo prima che ci sia completamente dentro, poniamo un’ancora. Quest’ancora potrebbe essere una mano sulla spalla. Modi di usare le ancore nelle Relazioni Una cosa importante da fare è “pulire dalle ancore negative”: Significa incominciare a liberarci dei modelli negativi imparati nel passato 1. Un modo, poichè si tratta di elementi che riaffiorano dal passato, è ad esempio utilizzare tecniche basate sulla nostra costruzione temporale del tempo (in PNL chiamato Time Line). Pulite gli eventi negativi. Risultati simili possono essere anche ottenuti attraverso la regressione ipnotica ben condotta. 2. Un’altra maniera è utilizzare l'ancoraggio positivo – facendo ricordare momenti piacevoli 3. Infine il passaggio successivo è imparare come costruirsi le proprie ancore. Un viaggio felice assieme è ad esempio un’ancora positiva che può rinforzare efficacemente la coppia. 30. Relazioni, Strategie ed Enneagramma Come ci comportiamo è legato a specifici modelli comportamentali che tendono a ripetersi. Chiamiamo questi elementi “strategie”. Una strategia è uno schema di comportamento, uno schema del gioco della vita che molto spesso riprende modelli appresi durante l’infanzia. Nelle relazioni ognuno manifesta certi comportamenti: il fatto che una persona sia perfezionista e/o attenta ai dettagli, l’altro altruista e via dicendo… può essere esaminato dal punto di vista della sua strategia. E’ essenziale, quando parliamo di PNL 3 e dinamiche relazionali, “fare attenzione alle strategie adottate”. Una relazione efficace si basa infatti contemporaneamente sia su delle similitudini che delle complementarietà degli schemi di comportamento dei partners. Se dovessimo esprimere tutto ciò con delle percentuali, su di un 80% di similitudini si innestano un 20% di complementarietà. Ma come classificare le differenti strategie? Esiste una guida nel mare del comportamento umano? Per capire il meccanismo di queste complementarietà uno strumento molto efficace è rappresentato dall’”Enneagramma”, o dal metodo “Ennea” da noi diffuso ed ad esso parallelo. Tali metodi possono essere utilizzato in maniera molto efficace connettendoli al concetto di strategia della PNL alla quale danno una base ancorata nella comprensione die tipi di personalità. Prossimamente la nostra scuola ha intenzione di presentare un’opera al riguardo più approfondita. Per il momento vi invitiamo a scaricare le guide gratuite da noi messe a disposizione su http://www.pnl-nlp.org/dn/ . L’enneagramma è uno schema dinamico, che tiene in conto le dinamiche più probabili di trasformazione delle persone. Questo lo rende superiore alla PNL semplice, in quanto permette di fare delle previsioni sulla personalità invece che semplicemente leggere il comportamento ed interpretarlo sulla base dei canali sensoriale. Nelle Relazioni può rappresentare una chiave essenziale in quanto ci aiuta nel comprenderle più pienamente. Comprendere effettivamente l’altro comprendendo i suoi obiettivi di vita Quando comprendiamo le strategie del nostro partner possiamo arrivare a “Completare le strategie incomplete” che significa essere capaci di adottare le strategie necessarie per rendere la relazione migliore. Se vogliamo portare un’altra persona a questo obiettivo, oltre che parlandone direttamente, possiamo utilizzare un percorso metaforico appropriato per stimolare le qualità essenziali che stanno dietro a ciò. Amore di sé ed autostima Una prima considerazione è infatti che se uno non si ama difficilmente riesce a dare e quindi ad agire in maniera coordinata con le aspettative del partner. Un approccio di base è l’aumento dell’autostima. Se una persona si ama di più può anche dare di più. Nell’enneagramma significa portare il partner in “posizione di riposo”, cioè nella posizione comunicativa dove, per ragioni di vita, di ambiente etc… è al meglio. Considerazione dell’altro L’enneagramma è anche utile per capire che le altre persone sono differenti. Un utile parallelismo usato a volte è quello della frutta. Se una persona è una fragola non può avere il gusto del lampone. In una coppia questo significa aprirsi alle differenze ed avviarsi a trasformarle in complementarietà. Per persone troppo perfezioniste, la favola di pigmalione, che nella mitologia greca sposò una statua da lui creata poiché non trovava niente che lo soddisfacesse può essere altamente appropriata al fine di scoprire nuove maniere di essere. Capire e gestire le differenze La differenza è una ricchezza, quando capita ed apprezzata. Per arrivare a ciò è importante incrementare la sensibilità nei confronti dell’altro e la capacità sia di ascoltare che di essere assertivi senza urtare la sensibilità altrui. Per quest’ultimo obiettivo una tecnica che diamo è la seguente: utilizzare (immaginariamente se è il caso) più mezzi di espressione: possiamo immaginare di parlare, ma anche di scrivere una lettera, o altri metodi ancora. Il passo finale è infine creare equilibrio e spingere a completare le strategie dell’altro. La metafora della band musicale, che pur se composta di elementi differenti opera all’unisono, può essere appropriata per suggerire tale atteggiamento a livello inconscio. 31. Utili Consigli per sviluppare e a mantenere Relazioni Soddisfacenti Ecco alcuni importanti ulteriori semplici consigli per potenziare le nostre relazioni. Una relazione nasce e si sviluppa intorno ad attese e comportamenti. Che cosa vogliamo quindi dalla nostra relazione? E’ utile porsi delle domande utili sulle attese di ciascuno nella relazione: cosa vogliamo noi? Cosa significa per il nostro partner? A volte un’azione simile può essere vista sotto angoli differenti: ad esempio per una persona creare una famiglia può significare avere dei figli, mentre per il partner questo non può essere un elemento significativo. Tecnicamente questo viene espresso con “scoprire gli equivalenti comportamentali dietro le attese” La finestra di Johari nelle relazioni Si chiama “finestra di Johari” uno schema interessante che pone in luce i vari elementi presenti in un rapporto: i nostri comportamenti consci i nostri comportamenti inconsci i comportamenti consci dell’altro i comportamenti inconsci dell’altro In altre parole non tutta la comunicazione è conscia, e possono esistere vari elementi di cui noi stessi non siamo consapevoli. Questo significa che ovviamente in ciò è importante dialogare con l'altro sui vari temi. Dialogando, possiamo scoprire i valori del nostro interlocutore così come le sue aspettative comportamentali. I valori, cioè le cose importanti, rispondono alla domanda “che cosa è importante per te?”. Se chiediamo ad una persona “che cosa è importante per te in una relazione?” troveremo gli elementi fondamentali per lei in una relazione. Analogamente se le chiederemo “ e cosa significa ciò per te in termini di comportamento che ti aspetti?” ci permetterà di essere ancora maggiormente sensoriali e quindi specifici. Ma ovviamente non tutto è conscio nei nostri comportamenti come abbiamo appena detto. Esistono anche dei comportamenti di cui non siamo pienamente consapevoli. E’ importante scoprire quindi anche i modelli inconsci della relazione di ogni protagonista. Questi modelli sono “imprint” famigliari o culturali, le cose che noi “diamo per scontate”. Cosa fare E’ importante questo punto rivalutare i nostri criteri adattandoli a quelli dell'altro e reciprocamente. Questo implica comunicare, e cercare di capire cosa il nostro partner intimamente vuole e desidera. E’ importante capire che adattare i nostri criteri a quello del nostro partner non significa abbandonare i nostri. Chi facesse ciò rischierebbe solo di essere infelice e di mettere in atto un meccanismo ad orologeria basato sulla ripicca. Adattare i criteri significa crescere fino al punto in cui vi possa essere una reale comunicazione e comprensione delle esigenze reciproche ed in cui ciascuno è considerato come essere umano al 100% con desideri e pensieri suoi propri. Restare Attenti Sempre Un altro punto fondamentale è il restare attento. Se attuiamo questo comportamento nei confronti del nostro partner potremo notare come possa essere per noi una persona unica. Restare attenti non è di un momento. E’ un qualcosa che deve accompagnare la nostra vita. Ovviamente è importante rivedere tutto quanto indicato sopra periodicamente. Noi tutti siamo esseri in continua evoluzione e trasformazione e se ci basiamo nel nostro comportamento solo su quello che era stato detto ieri rischiamo di perdere la realtà dell’oggi. Esempio di cambio di Valori nel Tempo Nella vita possono cambiare i valori che ci guidano. Un semplice esempio ANNA a 25 anni: valore essenziale libertà e quindi ricerca nella coppia di un’occasione di allontanarsi dalla famiglia. ANNA a 40 anni: valore essenziale stabilità e sicurezza per la sua attuale famiglia ed i suoi figli Il suo partner, per mantenere la relazione deve corrispondere al processo evolutivo indicato più sopra, e sapere adattare anche lui i suoi valori alla situazione differente. L’enneagramma e la PNL3 rappresentano uno strumento unico per ottenere questo risultato, in quanto stimolano la comprensione e spingono a connettersi al partner al di là dei valori e delle credenze di vita momentanee. La novità L’essere umano è infatti attratto dalle novità. E’ un fatto dimostrato anche sperimentalmente. Questo comportamento ha infatti una profonda base comportamentale e si nota anche a livello animale.