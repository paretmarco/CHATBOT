Sono come due onde che si incontrano. Mentre il passato è basato su memorie, il futuro è tecnicamente basato su elementi complementari di computazione, basati sia su attrattori sia su elementi connessi alla non località quantica: intuizioni, e soprattutto idee che talvolta si rivelano vere e proprie «premonizioni». 184 L’ENERGIA SEGRETA DELLA MENTE LA STRUTTURA DEL TEMPO 185 Immaginiamo questa situazione: sono caduto in un fosso e devo uscirne. L’idea di uscire è il desiderio di uno stato futuro (voglio) e si incontra dapprima con le memorie del passato. Infatti, in un lampo penso dove e come ho trovato aiuto nel passato (posso) e così si crea l’attenzione che si incontra con gli elementi circostanti. Vedo una corda per terra. La corda eccita nella mente una «sovrapposizione quantica» contenente tutti gli usi passati della corda e le memorie corrispondenti. Questa sovrapposizione quantica si incontra con l’idea di uscire e decido di provare a utilizzare la corda (faccio). In altre parole, l’utilizzo della corda dipende dal mio stato di attenzione presente ed è il frutto dell’incontro tra lo stato del futuro (voglio) e lo stato del passato (collegato al posso). Il futuro verso cui mi dirigo è quindi l’«onda di conferma» che mi fa scegliere tra le molte impressioni del passato. Molte volte però il nostro futuro stesso, la nostra intenzione, nasce dal passato. Infatti, significativi eventi emozionali o situazioni familiari possono essere all’origine dei valori che ci guidano, ed esperienze singole all’origine delle credenze. Gran parte del futuro desiderato deriva dal passato, nel desiderio a volte inconscio di ripetere le stesse situazioni. Ecco quello che crea l’apparente «destino». Questo è un gioco a somma zero, in quanto più la struttura del futuro dipende dal passato, più non viviamo la vita ma siamo vissuti da questa. Il simbolo dell’ourobouros, il serpente che si morde la coda, può anche essere letto come rappresentazione del concetto che gran parte dei nostri processi mentali sono di questo tipo. Possiamo uscire da tale chiusura solo sviluppando coscienza e presenza. In questo modo ci concentriamo sull’esperienza che è oggettiva, sulla percezione sensoriale non interpretata, che non è né memoria, né idea del futuro. Questa parte oggettiva è l’ora, in cui risiedono la vera libertà e la vera coscienza. I modi di costruire il tempo L’uomo è dunque un aggregato di più elementi che determinano il suo presente e che possono essere visti: • Voglio: l’attivo come forma. È il livello «cervello logico», basato sulle «forme» e sulle «definizioni». • Posso: il passivo come apertura, possibilità: è il livello «mente creativa», basato sulle possibilità. • Faccio: il neutro come azione («faccio»), oppure in mancanza di estrinsecazione fisica, «riflessione». Infatti il processo di pensiero agisce con «cose», forme mentali cristallizzate, ed è una sorta di «movimento» mentale. La «quintessenza» nell’azione Se riuniamo Voglio, Posso e Faccio, si arriva a uno stato di armonia nel quale le cose si «fanno da sole». I fenomeni non sono più voluti ma sono costruiti dalla quintessenza. Questa va al di là del «voglio», «posso», «devo» anche se li comprende 3 . «Perché si abbia equilibrio e quindi salute, funzionamento normale, conviene che i princìpi si armonizzino nell’individuo»4 . Il tempo allora cambia dimensione e si passa da un «tempo lineare» a delle «singole insorgenze di tempo»: Intuiamolo col seguente esercizio: • Esercizio 76: superare le «sequenze» mentali Il più spesso possibile, senza nessuna associazione, ricordo o pensiero, osservate la realtà. Pensate di essere come se «usciste dall’uovo» e in quel momento siate nell’atteggiamento di «adesso inizia tutto» lasciando espandere la visione e la percezione. Eventualmente, ditevi: «adesso inizia!». Questo esercizio vi porterà a un potente allargamento temporale portandovi a ragionare «senza sequenza». Dato che strutturiamo il tempo in «sequenze», con questa semplice tecnica ci mettiamo «all’inizio» della sequenza. Scopriamo che i sensi si allargano. Per rendere questo allargamento effettivo e permanente bisogna però superare le «fissità». Queste sono «abitudini di pensiero». Ad esempio qualcuno è troppo Voglio, e cade nell’egoismo, nel non vedere le possibilità; qualcuno è troppo Posso e non si decide oppure è troppo adattabile; qualcuno infine è troppo Faccio e si muove solo su di una linea ecc… Nell’uomo medio, quindi, certe aree, cioè certi modi di percepire il tempo e la vita, prevalgono costantemente sulle altre, dando origine alle particolari personalità e anche ai differenti tipi fisici 5 . Quando l’uomo risulta equilibrato, queste intersezioni sono invece estrinsecazione di un dinamismo libero. Simbolicamente, rappresentando ognuno dei princìpi umani con un circolo, otteniamo, attraverso la penetrazione mutua dei tre circoli, lo schema della rappresentazione settenaria dell’uomo6 . A ogni intersezione fu attribuito dagli antichi il nome di un pianeta. Infatti il differente moto planetario ha fatto sì che questi mondi 186 L’ENERGIA SEGRETA DELLA MENTE LA STRUTTURA DEL TEMPO 187 fossero messi in relazione con gli uomini. Dal dosaggio delle influenze settenarie risultano quindi i tipi umani. Questo schema e simbolo segreto7 può costituire una mappa per realizzare un salutare l’equilibrio tra spirito, anima e corpo, e rivelarsi anche la chiave di una medicina naturale. Lo schema potrebbe anche essere visto come i tre primi piani della tetractis visti dall’alto. La reintegrazione dell’uomo potrà dirsi completa solo quando avremo sviluppato e «conosciuto» liberamente tutte le «orbite di vita» 8 corrispondenti alle differenti compulsioni e facoltà umane. Questa «conoscenza» si acquisisce attraverso tre distinte modalità: – Abbandonando le fissità e le compulsioni dell’animo; – Sviluppando le capacità corrispondenti; – Trasformando le potenzialità in azione. Osserviamo ora le deviazioni tipiche, cioè le trance nelle quali una natura prevale in maniera non fluida sull’altra e dà origine a vari tipi «misti». • Il Realizzatore Questo tipo può essere definito Faccio, materialista e sensoriale. Il soggetto è completamente rivolto ai dati sensoriali esterni a scapito della crescita spirituale. Per lui la realtà consiste unicamente in quanto si può vedere, toccare, udire. Per crescere deve imparare ad aprirsi verso nuovo orizzonti, e trovare spazio per se stesso. • Il Sognatore È un tipo scarsamente propenso al Faccio. Il soggetto rimane sospeso in pensieri che raramente si concretizzano in azioni. È flemmatico e scarsamente realizzativo. Vive nel sogno e nella fantasticheria. Il tempo può ridursi, in quanto occupato essenzialmente a un livello non sensoriale. • Il Pacifico Il desiderio di adattamento invade il tipo affine al Posso. Tutto appare come possibilità, il che talvolta provoca disorientamento. Altamente recettivo, il soggetto tende a non fissare un punto centrale. Vive il tempo in «assorbimento passivo», preso tra emozioni, situazioni e pensieri. • Il Conquistatore Si identifica in prevalenza nel Faccio e nel Voglio. Il futuro deve essere univoco. Riserva poca attenzione alle possibilità e all’immaginazione. È un soggetto dinamico, che vive e consuma il tempo in «assorbimento attivo». • L’Egoista È un tipo in cui predomina il Voglio. Il soggetto si basa sulle sue idee per definire la realtà, e quando desidera una cosa la deve possedere a modo suo. Analogamente al Conquistatore, il suo tempo è vissuto e consumato in «assorbimento attivo». • L’Altruista È un tipo refrattario verso il Voglio. Talvolta appare carente sotto il profilo del raziocinio. Il suo tempo è vissuto e consumato in «assorbimento passivo». Simbolismo dell’enneagramma, apertura dei sensi e superamento delle compulsioni Usciamo per un attimo dalla traccia delle tradizioni occidentali viste finora e scopriamo un simbolismo parallelo: l’enneagramma. Si tratta di una metodica che la nostra scuola insegna da anni, relazionandola con la PNL nel modello da noi definito della PNL3, che individua per ogni tipologia sia i sistemi sensoriali più utilizzati per le rappresentazioni interne che le gestualità corrispondenti. La struttura dell’enneagramma e la sua interpretazione Tradizionalmente col nome «enneagramma» si indica lo schema sottostante dove appaiono nove tipi di personalità, disposti attorno a un cerchio a simboleggiare la fondamentale unità dell’uomo, che però «si fissano» nella vita in vari punti, ognuno caratterizzato da una particolare «compulsione». Queste compulsioni sono «brame», cioè direzioni orizzontali rispetto allo sviluppo verticale e centrale che impediscono all’uomo di prendere contatto con l’essenza. Gli rubano anche il suo tempo, creando vari ti188 L’ENERGIA SEGRETA DELLA MENTE LA STRUTTURA DEL TEMPO 189 pi di assorbimento per raggiungere idee che esistono solo nella mente. La direzione di evoluzione è nel sciogliere le compulsioni e rompere così le fissità L’enneagramma e il tempo Ciò che mantiene la struttura fissa non sono altro che le paure interne. Le varie personalità dell’enneagramma temono di rimanere incomplete qualora omettano di compiere determinate azioni. Queste compensazioni di difesa ci mantengono in un costante «flusso» verso l’avanti, che impedisce di vivere l’istante presente. L’essere connesso, il tempo dell’ora, è rappresentabile invece come il centro dell’enneagramma, e anche come l’integrazione al «sé intimo» che lasciamo fuori dalle nostre azioni. La nostra società accentua ancora questo processo: tende infatti a determinare una frattura tra il tempo dell’«essere», cioè il tempo nell’istante presente, e il tempo del «fare», che viene vissuto come mirato al risultato, richiedendo una continua programmazione con la costante paura di «non essere abbastanza» se non si compie un’«azione di compenso». Il comportamento che ne consegue è un irrigidimento dell’Ego. Questo fenomeno non fa altro che incrementare progressivamente uno stato di tensione, consolidando il cosiddetto «tempo lineare e fisso», che è un succedersi obbligato di reazioni. A questo punto, in una simile condizione di coscienza ristretta, l’uomo si riduce a sperimentare il proprio «essere» solo nei «tempi morti», cioè quando: – Riesce a raggiungere i propri obiettivi, e allora solo in subordine a ciò (poiché «ha tempo») gusta un poco tale «essere connesso» in maniera positiva (posizione di riposo dell’enneagramma); – In caso di fallimento. Se i suoi percorsi e programmi mentali non funzionano, non riesce a raggiungere il proprio obiettivo e rimane «bloccato», inattivo. In tal caso, sperimentare l’«essere» viene associato falsamente al «perdere tempo» e coincide con una situazione di stallo (posizione di stress dell’enneagramma). La situazione è paradossale. Acquisire cose sperando in tal modo di «essere» prende tempo e porta a «riempire» tutto il tempo disponibile. È la «dimensione orizzontale dell’esistenza». Il tempo viene interamente consacrato ad «avere». Si crea quindi un circolo vizioso, in cui gradualmente diminuisce la disponibilità ad andare all’interno, visto che il tempo scarseggia. Andare all’interno appare legato al «perdere tempo», mentre sarebbe la vera manie- ra di «recuperare il proprio tempo». Come dice Dante parlando del Paradiso Terrestre, affermando che l’uomo vi si allontana: Per sua difalta qui dimorò poco; per sua difalta in pianto e in affanno cambiò onesto riso e dolce gioco 9 . Più si allontana dal centro, più infatti l’uomo si trova lacerato, staccato da se stesso, e allora cerca di colmare il vuoto con i beni materiali (l’«affanno» di Dante). Comincia a rompersi anche il tempo dell’alternanza tra sonno e veglia, e poi si alterano altri ritmi. Esiste quindi rottura con il «tempo giusto» che permetterebbe di agire rispettando i nostri ritmi, e l’uomo finisce col vivere alla superficie del tempo e delle cose. Il passo per la crescita deve quindi dirigersi verso il centro. Essere nel «giusto tempo» significa infatti manifestare il nostro orientamento, più che «scegliere» tra differenti reazioni possibili. Osservazioni sperimentali: fissazioni della struttura dell’«Ego» e pensieri ricorrenti che ci portano nel «tempo» • Uno: paura di essere imperfetti Ego: cerca la perfezione. Driver comportamentale: «Deve essere tutto perfetto!» Comportamento egoico: ira e mania di perfezionismo. • Due: paura di non valere nulla Ego: cerca di provare che vale. Driver comportamentale: «Mostra quello che vali!» Comportamento egoico: orgoglio e sopravvalutazione di sé.