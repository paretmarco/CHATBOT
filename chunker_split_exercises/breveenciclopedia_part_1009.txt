Questo lo si può realizzare anche suggerendo quanto segue mentre il soggetto si trova ancora nello stadio sonnambulistico: "Fra poco conterò fino a tre, e al tre riemergerai dall'ipnosi e ti sveglierai, ma continuerai ad essere in uno stato di ipersuggestionabilità e tutto quello che ti dirò avverrà all'istante... uno, due, tre" Ovviamente tutte le SPI che avete impartito e tutti i trigger installati continuano a funzionare, ma il soggetto adesso è vigile e quindi può beneficiare consciamente di suggestioni impartite all'istante, che possono variare a seconda delle situazioni; ad esempio si possono dare ulteriori suggestioni mentre si fa all'amore, rendendo quest'atto ancora più divertente ed interessante. Queste suggestioni possono essere ad esempio quelle di un orgasmo istantaneo senza eiaculazione o anche la rigidità catalettica (estrema) del membro maschile. Ricordatevi di far riemergere veramente la persona amata dalla trance (o eventualmente insistite per essere fatti riemergere) quando avete finito di fare all'amore, per mezzo di una frase come: "Tornerai adesso ad uno stato normale di veglia dove tutto quello che io ti dirò può essere filtrato criticamente dalla tua mente conscia ed avrai il controllo totale della tua abilità di decidere cosa sia giusto o sbagliato e cosa sia reale o meno Il concetto di "Waking Hypnosis" è usato a volte in un altro contesto: persone che sembrano agire normalmente mentre sono, in verità, ancora in uno stadio sonnambulistico. Questo tipo di "Waking Hypnosis" differisce dallo stato di ipersuggestionabilità descritto precedentemente perché in questo caso, quando il soggetto sarà fatto riemergere definitivamente, non sarà in grado di ricordare quello che è avvenuto, a meno che non siano state date appropriate suggestioni prima della riemersione. Abbiamo dunque descritto tutte le strutture necessarie per costruire anche gli schemi più complessi per migliorare la qualità del vostro rapporto, come vorrete, utilizzando suggestioni ipnotiche. Divertitevi, e se pensate di aver ideato qualcosa di veramente originale, per favore fatecelo sapere. Il livello Quantico di cambiamento In questo livello non viene esercitata alcuna suggestione. Semplicemente diamo la possibilità del cambiamento. In altre parole creiamo le condizioni necessarie nella mente affinché si sviluppino nuove maniere di sentire e di essere. Le tecniche che facilitano tale cambiamento possono anche essere applicate in contemporanea all’atto sessuale o ad altre tecniche di ipnosi erotica. Si basano su ritmi e vari tipi di stimolazione che aiutano il cervello a funzionare meglio. Poiché la sessualità è in sé stessa naturale, tali tecniche portano naturalmente a vivere e sviluppare tale sfera. A tal proposito la nostra scuola ha sviluppato un software specifico che rende tali risultati naturali. 19. Il Concetto di Divinità e la Sessualità Rituale o Sacra Vorremmo discutere brevemente quali sono le caratteristiche tipiche di un Dio o di una Dea, visto che specialmente alcuni gruppi e sette usano terminologie come "Sessualità Sacra" e la possibilità di andare a letto con una divinità, almeno a prima vista, può sembrare un'esperienza molto interessante ed attivante energie insospettate. Il fine è dare alla sessualità una profondità maggiore di quella semplicemente fisica. Esistono a questo scopo due strade principali per dare alla sessualità un aspetto oltre a quello fisico o psicologico e portarla ad una dimensione spirituale: Il lavoro sull’energia e lo sviluppo della strada magnetica, che è argomento dell’ultima parte del libro. la personificazione, che significa lavorare su identificazioni mentali. E’ una strada più semplice ed adottata in alcuni gruppi ristretti. Sarà argomento del presentecapitolo. L’inserimento di riferimenti spirituali nell’atto sessuale pone il problema di una rappresentazione adeguata. Una rappresentazione umana della divinità è proibita in alcune religioni, perché secondo i seguaci di queste religioni, come quella Ebraica ed Islamica, ogni rappresentazione umana della Divinità non può che essere riduttiva e semplificatrice di essa stessa. Anche nella tradizione cristiana, questo aspetto ha portato a violenti controversie tra la chiesa cattolica e quella ortodossa, sfociate nelle guerre iconoclastiche. Oltretutto, nella teologia di stampo cattolico, viene comunemente considerato impossibile comprendere anche solo il concetto di Dio mediante parole, anche se è ammessa una sua comprensione ontologica, che è vista come prova dell'esistenza di Dio da Tommaso D'Aquino e da altri filosofi teologi di provenienza cattolica. Sarebbe dunque interessante suggerire al soggetto in trance semplicemente che il suo partner è una divinità per poi lasciare fare al subconscio del soggetto il lavoro di "traduzione" ontologico, ottenendo quindi una allucinazione altrimenti inspiegabile a parole, quella del concetto di divinità del subconscio stesso. Altre religioni, comunque, in particolar modo quelle politeistiche, ammettono ed a volte addirittura propagano una rappresentazione umana della divinità fino a spingersi a conferire quest'ultima come una caratteristica a degli esseri umani veri e propri. Per questo motivo, cerchiamo di analizzare il concetto pagano di divinità. Sicuramente, un Dio o una Dea sono in grado di realizzare tutto all'istante, e questo apre delle strade a potenziare il lavoro con l’ipnosi in quanto noi possiamo simularlo con l'ipersuggestionabilità come spiegato in precedenza. La divinità presuppone l'adorazione da parte del credente, cosa che si può incorporare facilmente nelle suggestioni volte a creare lo stato di coscienza dell'innamoramento. Sfortunatamente molte divinità presuppongono anche la sottomissione assoluta da parte del seguace (comporta quindi un sistema di valori dogmatico nel credente), caratteristica che rischia di trasformare una relazione a pari diritti in una relazione a senso unico (D/s). La conseguenza è che se applicate ogni suggestione necessaria a creare una divinità rimanendo ligi al dogmatismo che questa comporta, non sarete più in grado di creare una eguale personalità divina nel partner "credente", o meglio a quel punto si potrà forse parlare di un Dio maggiore e di un Dio minore. Una prima interpretazione possibile è che quando ad esempio i Krìshna parlano di risvegliare la vostra divinità parlando di sesso sacro, tenete a mente che per loro, "Krìshna è dentro ognuno di noi": Krìshna è il subconscio. Quindi il sesso sacro è ad un primo livello il sesso migliorato con condizionamento ipnotico, quando una ragazza seguace dei Krìshna dice: "My Goddess Eyes can see the God in you", significa che è in grado di ipnotizzarvi. Il Kundalini, il risveglio del serpente che nella versione completa contiene anche un lavoro di trance sonnambulistico, è forse la massima espressione delle tecniche orientali riguardo all'ipnosi erotica. Attenzione, però, perché il morso del serpente è avvelenato: nello stato di coscienza di innamoramento del Kundalini, alla sensazione di dolcezza viene aggiunta molto spesso anche una costrizione post ipnotica all'obbedienza. Una seconda interpretazione accessibile successivamente è invece quella energetica. In tale interpretazione parliamo di “livelli energetici”; è ovvio che se miriamo nel rapporto sessuale al livello energetico più alto potremo raggiungere i massimi livelli. Torniamo al concetto di divinità. Se tralasciamo gli eccessi del dogmatismo, ci si può avvicinare anche all'implementazione di un concetto di Divinità adatto anche ad una relazione a pari diritti. Nel discorso condotto finora questo riguarda soprattutto l’installazione di SPI (suggestioni Post-Ipnotiche) permanenti. Se invece basiamo il tutto su SPI limitate o biodegradabili, potremmo sperimentare il concetto di Divinità nella sua forma più completa e poi invertire i ruoli. In questo contesto sarà probabilmente interessante la dissoluzione dell'ego entro la divinità stessa, in una maniera che probabilmente non è realizzabile con coscienza etica altrimenti. La strada dell’Estasi Infine vogliamo parlare dell’estasi. Vi è un’estasi sessuale così come vi sono altri tipi di estasi. Non è necessaria una sessualità sacra rituale per lo sviluppo dell’estasi, anche se in sé la sessualità rituale può rappresentare la maniera di connettere la propria energia ad energie superiori. Alcuni gruppi fanno uso delle sensazioni elevate legate alla sessualità per creare dipendenza, soprattutto quando il tutto è fatto in una visione religiosa. Il desiderio di semplice sesso non è tuttavia la strada per andare sulla via di tale sviluppo. Essenziale nel cammino dell’estasi è la vitalità e forza interiore. Nel LIBRO TERZO della nostra trilogia, dedicato all’energia sessuale, approfondiremo questi argomenti. 20. La Comunità ed il Web La fantasia erotica di essere soggiogati dal fascino ipnotico di due occhi ammalianti è molto frequente fra persone che per un motivo o per un altro si interessano di ipnosi erotica, anche se le tecniche di induzione differiscono spesso dallo stereotipo qui citato. In effetti, per molti aspetti, l'atto di ipnotizzare ricorda quello della seduzione. In entrambi i casi vi è una personalità esperta che penetra nella mente del soggetto, con lo scopo di incantare questa/o ultima/o fino al punto che si comporterà come la personalità esperta vuole. La persona che seduce farà questo atteggiandosi in una ben determinata maniera, dopo aver catturato la massima attenzione della persona da sedurre e guidandola (o deviandone l'attenzione) come l'arte presuppone. Anche nella comune letteratura si trovano spesso formulazioni come "si arrese allo charme ipnotico" della seduttrice o del seduttore. Tutte queste allegorie tendono a dare all'ipnosi stessa un tocco di erotismo. Come se questo non bastasse, vi è anche la fantasia, immatura e poco etica, ma assai frequente, che molte persone hanno, di persuadere con l'uso immorale dell'ipnosi una persona ad andare a letto con loro. Tutto questo ha portato alla formazione di una vera e propria comunità che utilizza l'ipnosi e tutto quello che ruota intomo ad essa come un feticcio, una scena fatta di gente che nella maggior parte dei casi è all'oscuro delle regole basilari dell'ipnotismo e dell'ipnoterapia. Infatti anche nell’ipnosi, è FONDAMENTALE il rapport tra ipnotista ed ipnotizzato. E nella seduzione, quello che succede è un RISVEGLIARSI di pulsioni che comunque esistono. Esistono sul web vari luoghi di ritrovo per persone facenti parte di questo tipo di sottocultura. Questi siti tradiscono quello che potrebbe e dovrebbe essere l’ipnosi erotica. Purtroppo le immagini sono spesso molto crude ed i testi cinici e tutt'altro che ispirati, di manipolazioni riuscite ce ne sarà massimo una al mese. Sul Web si trovano anche le cosiddette "Mistress" ed i "Masters" che abbiamo menzionato nell'apposito capitolo, la maggior parte di esse si può facilmente trovare digitando cose tipo "hypnotic domination" su google o altri motori di ricerca. Per quanto riguarda l'ipnosi erotica seria e non preregistrata, un consiglio che vi si può dare è quello di digitare, sempre su google, "tantra" insieme ad "hypnosis" e vedere cosa viene fuori. Potete anche vedere il sito http://www.erotic-hypnosis.org collegato a questo libro. Nel dubbio potete anche ricercare cosa offrono le esperte (e gli esperti) in materia vicini alle filosofie orientali ed alle discipline Yoga. Fate attenzione, sempre, comunque ed in particolar modo sul Web, a non farvi imbrigliare nelle reti di qualche setta malfamata. Piccola Appendice al Libro Primo Presentiamo ora una semplice Tecnica per assorbire e far proprie le affermazioni del capitolo 4. Questa tecnica si basa su tre concetti: i movimenti degli occhi, le posizioni degli occhi stessi ed il concetto di ancoraggio, vale a dire il legare una reazione ad una particolare posizione corporea o fisica. Per la PNL la posizione degli occhi è legata normalmente all’accesso ad una determinata posizione oculare. K nel disegno sottostante indica il canale cenestesico, V il Visivo, A il canale Uditivo e Di il dialogo interno Basandoci su tali considerazioni, vi proponiamo un esercizio che agisce su TUTTE le POSIZIONI OCULARI ed ancora in ogni posizione un’affermazione positiva. Non conosciamo nessun’altra scuola di PNL che insegni tale esercizio, quindi se lo vedete altrove potete pensare che l’hanno copiato da noi, tuttavia abbiamo saputo con piacere da un allievo ci ha detto che all’Actor’s Studio in america utilizzano una tecnica molto simile per la preparazione degli attori. Possiamo immaginativamente dividere lo spazio intorno ai nostri occhi in nove zone e fissare alternativamente un oggetto in tali posizioni accompagnando ogni osservazione con un’affermazione. Al centro: “guardami, mi devi guardare, siamo qui assieme” In basso: “sento la forza della mia sessualità e della mia naturalità” In basso a destra: “sono più forte di ogni ostacolo” In basso a sinistra: “sono in grado di usare parole dolci e sono incredibilmente suadente e brillante” A destra: “ti desidero e ti prendo” A sinistra: “ti desidero e ti prendo” In alto al centro: “vivo e sento la spiritualità dell vita e del sesso” In alto a destra: “mi sento carico ed ispirato” In alto a sinistra: “sono ispirato per il bene” Ripetete più volte le posizioni oculari, osservando ogni volta un oggetto nelle corrispondenti posizioni, cercate di sentire l’emozione corrispondente ad ogni posizione e soprattutto, dopo ogni affermazione, TORNATE AL CENTRO. In questa maniera caricherete anche il vostro sguardo centrale di intensità e potenza. In questa maniera vi ancorerete attraverso il movimento al recupero di sensazioni ed emozioni ed automaticamente, appena i vostri occhi si muoveranno (come accade normalmente) in una direzione o in un'altra, subito recupererete l’emozione corrispondente. Già dalla prima volta che esguirete quest’esercizio noterete un aumento della vostra forza. Inoltre il movimento degli occhi vi stimolerà il cervello ( è stato recentemente provato scientificamente che pochi minuti di movimenti oculari migliorano le performance intellettuali) e vi darà ancora maggiore vivacità, brillantezza ed energia. LIBRO 2: IPNOSI E INCREMENTO DELLA SESSUALITA' Finora abbiamo parlato di ipnosi erotica dal punto di vista classico. Questa parte vi guida a nuovi lidi e scoperte sulla strada dell’ incremento della sessualità. Esporremo quindi vari casi in cui alcuni aspetti che possono essere ricondotti alla sfera sessuale hanno la possibilità di essere potenziati, quali incremento della virilità e della femminilità, superamento di emozioni negative ed altro ancora… 21. Step 1 - Introduzione all'Utilizzo dell'Ipnosi per Curare la Frigidità ed altre Disfunzioni Sessuali - sviluppare la virilità L’ipnosi è uno strumento molto potente. Tuttavia, quando si parla di sessualità, a causa della disinformazione e dell'ignoranza, nonché per ragioni storiche, l’ipnoterapia non viene solitamente abbinata al piacere erotico, bensì alla cura di disfunzioni sessuali; un cliente visiterà un terapeuta più per rimuovere un ostacolo ad una sana vita sessuale che per migliorarne la qualità. Essendo l’ipnosi una via per migliorare la persona entrambe le direzioni sono possibili. In effetti l'ipnoterapia più essere un ottimo rimedio per molte disfunzioni, anche se non una cura universale funzionante sempre e comunque. Ma le stesse suggestioni che in una persona con problemi possono permetterle di riappropriarsi di sé stessa, possono portare ad ampliare il piacere in chi invece è già aperto a tali manifestazioni di sé. Vi è quindi una continuità tra le suggestioni che possiamo dare durante l'ipnosi erotica o nella seduzione e nella seduta ipnoterapeutica classica. Infatti in un caso come nell’altro, miriamo ad aprire la sensibilità del partner ed aumentare il potenziale di provare sensazioni. Poiché questo è un fatto naturale, possiamo dire che aiutiamo l’altro ad aprirsi alla sua sessualità naturale. La società moderna ha poca idea di quello che sia la naturalità. Questo significa che i progressi che possono essere ottenuti con l’ipnosi sono particolarmente significativi. Non tutti gli ipnoterapeuti tuttavia trattano problemi sessuali, in quanto è necessaria una conoscenza dell’argomento. Dovremo quindi vedere di volta in volta per quale problema e per quali sintomi volete cercare l'aiuto di un ipnotista ed eventualmente, a seconda del problema specifico, quali siano le qualifiche supplementari che la guida deve possedere. Uno dei problemi spesso più facilmente risolvibili è quello dell'eiaculazione precoce nell'uomo. Sicuramente in molti casi non c'è bisogno di ore di lavoro di regressione per ottenere l'effetto desiderato: basterà una induzione come l'ipnosonno seguita da uno script abbastanza semplice. Risultati possono essere ottenuti anche con l’autoipnosi. In tal caso, se volete scrivere voi uno script per risolvere questo problema, ricordatevi di evitare la negazione, in altre parole una formulazione come "non eiaculerai precocemente" va evitata, meglio "sei in grado di trattenere il tuo seme quanto vuoi ed avere quanti orgasmi vuoi prima di eiaculare” e aggiungere delle immagini appropriate per aumentare, se necessario, l'efficienza delle suggestioni. Un altro problema molto comune che viene presentato dal cliente al terapeuta e che non è di per sé una disfunzione sessuale ma è egualmente importate per noi perché gioca un ruolo importante nel campo della seduzione è la mancanza di fiducia o di stima in sé stessi, con tutte le sue possibili sfaccettature. Questo è un problema che può essere risolto a volte molto efficacemente con l'ipnosi e la presenza, soprattutto se il lavoro è fatto da uno psicologo e coadiuvato da apposite sedute. Questo è una branca delle più fiorenti dell'industria del benessere mentale: dozzine di suggestioni pre-registrate su come far crescere la vostra fiducia in voi stessi sono disponibili ovunque, forse anche nella vostra libreria di fiducia.