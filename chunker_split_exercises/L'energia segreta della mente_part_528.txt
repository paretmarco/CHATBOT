Se infatti l’uomo ha la possibilità di trascendere il tempo fisico in esperienze spontanee e sporadiche, esiste uno spazio che può divenire uno degli obbiettivi della stessa ascesi. 38 L’ENERGIA SEGRETA DELLA MENTE IL TEMPO 39 Uno tra gli obiettivi dell’ascesi e di quella che viene chiamata nella tradizione occidentale Grande Opera è quindi anche trascendere il tempo. Tale opera, per essere compresa nella sua completezza, implica il confronto con la nostra percezione temporale, rendendoci conto che è un semplice costrutto. L’uomo può situarsi in più tempi diversi, anche contemporaneamente. Allora, le rare e spontanee esperienze da molti vissute sono come fuggevoli balenii della luce della realtà nell’oscurità della notte, che suggeriscono la speranza e nutrono l’aspirazione alla conquista deliberata, cosciente e permanente di tale visione, ossia una palingenesi verso una vita spirituale o divina. La moderna ricerca scientifica Questi sono concetti che ad alcuni potrebbero apparire incompatibili con la scienza moderna. Ma è proprio la ricerca scientifica più avanzata che ha ormai da tempo abbandonato i postulati di una fisica lineare e per questo limitativa. Max Planck, lo scopritore del concetto del quantum, il fondamentale «pacchetto» d’energia, sottolineava che «nel quadro del mondo non esistono osservabili. Gli osservabili appartengono al mondo delle esperienze sensoriali…», oppure, come dice Ilse Rosenthal-Schneider, «il concetto del “mondo reale esterno” del nostro pensiero quotidiano si basa esclusivamente su impressioni sensoriali». La teoria della relatività ha anche abbandonato i vecchi concetti dello spazio e del tempo, e ammette un continuo spazio-tempo tetradimensionale, l’equivalente della tetractis nella scienza moderna, e ha dovuto ridurre i concetti di massa e di energia a niente altro che a dei rapporti numerici. Attualmente le moderne scoperte della scienza quantistica non hanno riscosso una notorietà paragonabile a quella della scienza tradizionale, e la maggior parte della collettività non ne tiene conto. La visione del tempo della fisica moderna afferma chiaramente che le nostre comuni nozioni del tempo sono errate. Ma la possibilità che il nostro comune senso del tempo sia impreciso ci disorienta. Questa conoscenza raggiunta lascia infatti molti scettici e insoddisfatti perché scardina il loro antico senso di sicura conoscenza prima posseduto. Esiste nell’uomo un innato senso di resistenza e di paura di fronte al caos che lo conduce ad appoggiarsi sui comodi concetti che a lui sono più familiari. È questo del resto lo stesso fenomeno che crea in lui l’Ego, cioè il suo piccolo Io che vuole vedere il mondo sempre in una certa maniera. Torniamo alla realtà fisica. Come sostiene ancora Reghini 29: se diciamo mi siedo sulla sedia, la frase sembra avere un senso compiuto ed esaustivo. Ma in realtà la solidità è solo un costrutto valido a un livello di realtà. Di cosa è fatta la sedia? Di molecole composte a loro volta di atomi; e questi a loro volta di elementi ancora più piccoli che non trovano corrispondenza nella nostra realtà quotidiana. In definitiva la sedia si riduce a una specie di nebbia di elementi in rapidissimo movimento e assai distanti reciprocamente. Un secondo nebbione è il nostro corpo, vera ridda di elettroni, di atomi, di molecole di corpi organici digerenti, tenute insieme dalla misteriosa forza vitale, entità vivente cui è collegato l’altro mistero vivente che si chiama l’Io. Quell’Io che parlando del corpo dice: io mi siedo. Come si vede – e abbiamo sorvolato su molte questioni – con l’analisi si finisce col non sapere più che cosa significa sedersi, mentre riferendosi alla semplice nozione sperimentale della vita, le parole: «io», «sedersi», «sedia» richiamano ciascuna alla mente nozioni note per precedenti esperienze, e tutta la frase acquista dalla loro connessione un senso chiaro e preciso. L’analisi fisica della realtà concreta mostra il carattere immateriale della realtà della materia stessa, riduce tutto a puri rapporti numerici, e fa svanire il mito ingenuo della materia massiccia tangibile e resistente. Come dice il famoso astrofisico inglese Arthur Eddington: «Io ho paura di questa parola, realtà, che non costituisce una caratteristica ordinariamente definibile delle cose cui viene applicata…»30. Il metodo analitico obbiettivo ci ha condotto dal problema della costituzione della molecola al problema della costituzione dell’atomo, e da questo ci porterà chi sa dove; ma per ora, almeno la vita, la morte, la coscienza, la memoria ecc. restano misteri, e la scienza non è in grado e non ha nessun titolo per giudicare sogno e pazzia la speranza di rischiarare il mistero seguendo vie che essa non percorre. La visione quantistica e l’antica conoscenza La scienza moderna occidentale è una scienza sperimentale obbiettiva, ottenuta dall’esterno con strumenti in aiuto dei sensi; il suo scopo è osservare, capire, tenendo anche conto dell’inevitabile alterazione – come teorizzato da Werner Karl Heisenberg – apportata nelle condizioni dell’esperienza dal suo intervento. Ma nella moderna visione quantistica è nata un’altra attenzione, parallela a quella esistente nell’ermetismo, nel pitagorismo e in genere nell’esoterismo di tutti i tempi, nella quale l’osservatore è anche oggetto dell’esperienza, che viene considerata dall’interno, direttamente, senza limitarne il 40 L’ENERGIA SEGRETA DELLA MENTE IL TEMPO 41 campo a delle supposte colonne d’Ercole; si tratta più di sentire, di vivere, che di spiegare e teorizzare. Questa visione olistica, sincretica e interattiva, è indispensabile per queste scienze, dove lo spirito che conosce e l’oggetto della conoscenza si confondono. Le scienze alternative sono pragmatiche e dicono: l’organismo umano gode di queste facoltà, educhiamole e usiamole, e non facciamo come coloro che hanno orecchie e non sentono, hanno occhi e non vedono. Occorre naturalmente volere e osare, e non imitare quei bagnanti pusillanimi se pur vigorosi che si fermano tremebondi dinanzi al fondale di un metro forse aspettando che l’evoluzione della specie li trasformi in nuotatori. Un tuffo coraggioso, due bracciate, ed ecco che si scopre di essere capaci di stare a galla. Naturalmente la Grande Opera è impresa più ardua. Mettere «per l’alto sale vostro navigio»31 è assai più che un semplice tuffo dove non si tocca. Ma per cominciare, invece di aggrapparsi con tutte le forze all’ancora nel sicuro porto del corpo, occorre affrontare l’alto mare aperto, occorre non sentirsi nel corpo ma sentire il corpo entro di sé, in pratica espandersi ad altre dimensioni, accorgersi che si vive nel dantesco «gran mar dell’essere»32 e non in terra come quasi tutti credono. È importante imparare a vivere sub specie interioritatis e non tenersi disperatamente a galla con le zucche per farsi sballottare dal flusso e riflusso della vita superflua e superficiale, cioè dal tempo del divenire. Abbandonato il corpo e «l’aiuola che ci fa tanto feroci»33, ascesi i cieli, raggiunto l’empireo al di là della sfera del tempo, svincolato dalla nozione umana del tempo e dello spazio, il praticante potrà infine accingersi alla visione suprema e dire con Dante: Nel suo profondo vidi che s’interna legato con amore in un volume, ciò che per l’universo si squaderna 34 Quello che si squaderna mediante la tetractis nell’universo si inabissa con un processo inverso nella pura interiorità dell’essere. In queste condizioni di coscienza, tra le «bianche stole» del cielo quieto, la contemplazione della tetractis, del delta sacro nel santuario del Dio cui Dante dedica l’ultima cantica, consente la visione suprema, l’intuizione sovrumana del cosmo, poiché «La contingenza, che fuor del quaderno de la vostra matera non si stende, tutta è dipinta nel cospetto etterno 35 L’altissimo poeta, il Fedele d’Amore Dante Alighieri, si ispira manifestamente al concetto della tetractis o quaderno pitagorico, del delta luminoso. Cittadino del cielo, cosmopolita nel vero senso della parola, egli si collega nella sua suprema visione al «nobilissimo filosofo Pitagora» 36 facendo uso della stessa parola, dello stesso simbolo e dello stesso concetto. 1 Per un’analisi al riguardo vedi il mio libro Mesmerismus: Potere del Magnetismo Personale nella vita e nelle relazioni - Benessere, Crescita Personale, Successo, Web Services Ltd, 2006. 2 Riguardo alle fonti, questo e altri paragrafi che troverete nel libro sono basati su rielaborazioni di un autore anonimo del Nord Italia che ha pubblicato vari libretti popolari verso gli anni ’30 del secolo scorso (titoli: L’arte di essere felici, Ipnotizzate voi stessi, Ginnastica misteriosa, tutti disponbili per consultazione presso di noi) e che ci è parso in alcuni punti molto in linea con il pensiero di Di Pisa e Virgilio T. anche se sicuramente non a conoscenza del percorso finale di sviluppo. A questa fonte si deve anche, nella seconda parte del libro, la tecnica per corporeizzare un pensiero. 3 Tutte le civiltà creano sovrastrutture che «mangiano» l’uomo. Per lo stesso concetto in rapporto alla civiltà cinese, riportiamo la nota al Fiore d’Oro del Grande Uno, testo orientale tradotto come Il Segreto del Fiore d’oro in Ur e Krur, II, I Dioscuri, Genova 1987, p. 375: «l’uomo ordinario si è alienato dallo stato primordiale. Il centro non è più difeso e si è creato un rapporto invertito tra l’animus maschile yang e la femminile anima yin nell’uomo. L’anima/vita yin orienta verso l’esistenza in un modo rettilineo irreversibile (come di chi sia spinto avanti) e porta dispersione e dissipazione della forza dell’uomo. Il segno che esprime tale essere individuo in cinese è ho, definibile come forza circoscritta cioè separata. Non si guarda più indietro, si lascia alle spalle il suono unico (il nome dell’individuazione)». 4 Vedi Milton H. Erickson e Linn F. Cooper, Time Distortion in Hypnosis: an Experimental and Clinical Investigation, Williams & Wilkins, Baltimore 1954. Ho ripetuto io stesso varie volte nei seminari da me condotti queste esperienze con risultati sempre molto probanti. 5 Nella teoria delle macchine questo modo di agire è chiamato del TOTE (Test Operating Test Exit) e tale terminologia è stata ripresa da alcune discipline come la PNL. 6 Eckart Tolle, Practising the Power of Now: Essential Teachings, Meditations, and Exercises from the Power of Now, Playaway, Solon (OH) 2009, p. 9. 7 Vedi le ricerche sulla coscienza di Stuart Hameroff e Roger Penrose: The Brain Is Both Neurocomputer and Quantum Computer, «Cognitive Science», 31, 2007, pp. 1035-1045; Orchestrated Reduction Of Quantum Coherence in Brain Microtubules: a Model for Consciousness?, in Toward a Science of Consciousness - The First Tucson Discussions and Debates, a cura di S. R. Hameroff, A. W. Kaszniak e A. C. Scott, MIT Press, Cambridge (MA), 1996, pp. 507-540; Conscious Events As 42 L’ENERGIA SEGRETA DELLA MENTE IL TEMPO 43 Orchestrated Space-Time Selections, «Journal of Consciousness Studies», 3(1), 1996, pp. 36-53; Quantum Computation in Brain Microtubules? The Penrose-Hameroff «Orch OR» Model of Consciousness, «Philosophical Transactions Royal Society London», 1998, (A) 356, pp. 1869-1896; Funda-Mentality: Is the Conscious Mind Subtly Linked to a Basic Level of the Universe? «Trends in Cognitive Sciences», 1998, 2(4), pp. 119-127; Consciousness, the Brain and Spacetime Geometry (PDF), «The Annals of the NewYork Academy of Sciences» (special issue Cajal and Consciousness); A Quantum Approach to Visual Consciousness, in Nancy J. Woolf, S. R. Hameroff, «Trends in Cognitive Science», 2001, 5, pp. 472-478; Time, Consciousness and Quantum Events in Fundamental Spacetime Geometry, in The Nature of Time: Physics, Geometry and Perception, Proceedings of a NATO Advanced Research Workshop, a cura di R. Buccheri, M. Saniga e W. M. Stuckey, Kluwer Academic Publishers, Dordrecht 2003; Consciousness, Neurobiology and Quantum Mechanics: the Case for a Connection, in The Emerging Physics of Consciousness, a cura di Jack Tuszynski, Springer-Verlag, New York 2005. 8 Alcmeone di Crotone, discepolo di Pitagora, visse attorno al V sec. a.C., e fu uno dei medici più famosi dell’antichità: gli viene attribuita la scoperta del nervo ottico e della tromba di Eustachio. Le citazioni e i riferimenti alla filosofia greca sono di Arturo Reghini, I Numeri Sacri nella tradizione pitagorica massonica, Fratelli Melita editori, Genova 1988. Reghini è esponente della «Scuola Italica», corrente di antica origine pitagorica che ha preservato sul suolo italiano antiche conoscenze. Ha inoltre intuito il legame tra la fisica quantistica e la tradizione alchemica. Abbiamo anche estratto nelle prossime pagine da un altro testo di Reghini vari paragrafi che trattano argomenti utili per la nostra trattazione. 9 Fram. 9 di Archita, cfr. A. E. Chaignet, Histoire de la Psychologie des Grecs, Paris 1887, I, 275. Cfr. Arturo Reghini, I Numeri Sacri nella tradizione pitagorica massonica cit., p. 86. Archita di Taranto, matematico, filosofo e condottiero militare vissuto fra il 428 e il 347 a.C., fu uno degli ultimi grandi pitagorici: gli si attribuisce persino la costruzione di uno dei primi automi, la «colomba di Archita». Galieno (o Galienus) è probabilmente uno pseudonimo adottato dal filosofo Apollonio di Tiana, vissuto a Efeso attorno al I sec. 10 Plutarco, Placita Philosoph., I, 19. 11 Plutarco, Quaest. plat., VIII, 4.3 e cfr. A. Delatte, Etudes sulla litterature pythagoricienne, Librairie Ancienne Honoré Champion, Paris 1915, p. 278. 12 Dante Alighieri era membro dei «Fedeli d’Amore», una scuola depositaria di antiche sapienze. Cfr. Reghini, I Numeri Sacri nella tradizione pitagorica massonica cit. (il quale ci è stato di guida per parte di queste pagine), e René Guénon, L’esoterismo di Dante (trad. it. di P. Cillaro), Adelphi, Milano 2001. 13 Conv., II, 13; Par., XXX, 52. 14 Vedi ad esempio Opere Minori di Dante Alighieri, Utet, Torino 1986, p. 472. 15 Nella nostra scuola abbiamo trovato connessioni (concettuali e di sostanza) con la tradizione dell’enneagramma (cioè di nove livelli) che è apparentemente Sufi, e tuttavia rappresenta una costante nella via della scoperta di sé. Il nonario rappresenta tutti i numeri prima del dieci. Il dieci corrisponde invece alla totalità. Nelle prossime pagine vedremo la tetractis, che è infatti la totalità di dieci elementi. 16 Par., XXX, 128-130. 17 Par., XXXI, 37-39. 18 Stephen Wolinsky, Kristi L. Kennen, Quantum Consciousness: the Guide to Experiencing Quantum Psychology, Bramble Books, Ottawa 1993, p. 135. 19 Le frasi che seguono sono state tratte (adattandole) da Making Time di Steve Taylor, Icon Books, London 2008, pp. 134-135. 20 Reghini, I Numeri Sacri nella tradizione pitagorica massonica cit. 21 Ivi: «Un nesso unico connette tra loro le varie scienze del pitagorismo e le connette alla Grande Opera della palingenesi, cioè della rigenerazione dell’uomo, della sua rinascita, che può anche essere definita come l’armonizzazione dell'individuo col tutto e la riconquista della sua totalità.» 22 Giamblico, La vita pitagorica, BUR, collana Classici greci e latini, Milano 1991, pp. 65-67.