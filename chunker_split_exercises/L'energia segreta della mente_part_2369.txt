Il percorso simbolico di ascesa La comprensione che il divenire retto dalla necessità non è l’unica possibilità è presente già nella visione dei Greci riguardo al Fato, al Tempo e alle «sfere celesti». Platone parla di sette sfere ruotanti, rette dalle «figlie della necessità», e così dice il Corpus Hermeticum: l’ente intellettuale e androgino che è la vita e la luce, genera col Logos un’altra intelligenza creatrice, che a sua volta forma sette ministri, chiudenti nei loro cerchi il mondo sensibile. Il loro dominio si chiama Fato (eimarmenh) 42. La disposizione nell’antica tradizione riporta quindi i pianeti in ordine discendente rispetto alla terra come simboli psichici e universali del mondo delle «necessità»43. Abbiamo citato i Greci, ma vi è un’unità in tutte queste descrizioni, in quanto l’uomo è sempre uguale sotto il sole 44. Se esaminiamo ora le varie «orbite umane»45 in ognuna vi è un grado differente di consapevolezza e di rapporto con il tempo. Sciogliere le fissità equivale allora a «sciogliere il tempo». Nella metodica indiana ogni chakra è elaborato e «purificato». È possibile elevarsi tramite l’incontro degli opposti. Fra i due poli estremi della passività e dell’attività si allineano tutte le facoltà e le maniere di rapportarsi al tempo che vengono riunificate progressivamente in uno stato di coscienza sempre più globale. È lo sciogliere i sette metalli che porta quindi anche alla realizzazione dell’unione dei princìpi maschili e femminili, alla riunificazione ed equilibrio delle doti dell’animo46 che, a un altro livello può anche essere vissuto come un riequilibrio corporale. Abbiamo precedentemente parlato dell’assorbimento attivo e passivo. Attivo è quello del fare, passivo è quello ad esempio del dormire o dello stare davanti alla televisione. Il primo vincolo del tempo da superare è quello attivo. Sono i modi nei quali il nostro tempo viene «occupato» attraverso il nostro «appassionarci» attivamente alle cose. Questo accade, nel mondo fisico, nel concettualizzare. La sfera più distante è appunto il tempo misurato e fisso del nostro cervello logico, l’animo più distante dalla percezione diretta. Per gli antichi è Saturno 47, la cui orbita rapportata alla terra è la più larga, che è la ratio, la sensorialità della ragion pura «impietrata» nelle cose. Tale impietramento può cominciare a essere superato con stati di meditazione e di abbandono, cioè la sfera opposta dell’assorbimento passivo, l’inglobarsi nelle cose (il simbolo è la luna, la cui orbita è la più vicina al centro terrestre, che rappresenta la facoltà generatrice e anche lo «spirito vitale» che costituisce il legame tra il corpo e l’anima48). Questa integrazione può poi proseguire. L’assorbimento attivo comprende anche l’essere eccessivamente nel mentale (dagli antichi simboleggiato dal pianeta Giove 49 la facoltà di decisione che rappresenta la forma intellettuale), equilibrato dal pensiero emozionale (Mercurio  è in questo schema il prototipo del pensiero emozionale analitico). Una maniera può essere «sentire» le concettualizzazioni mentali (valori, credenze) come «fissazioni» corporee e lasciarle andare. Infine, l’assorbimento corporeo del fare (la volontà che appartiene per gli antichi a Marte ♂50, depositario anche dell’immaginazione attiva 51) può equilibrare il polo dell’assorbimento passivo del desiderio (legato al principio femminile), corporeo e caratterizzato da trance passive (per gli antichi Venere ♀ 52 è l’astro della passione amorosa, ma anche dell’immaginazione passiva53). Essere al centro e nell’ora fisicamente attiene allora al cuore, analogo al sole 0 per la sua posizione centrale; è l’organo della conoscenza intuitiva che unisce e trascende tutte le facoltà dell’anima. Il cuore richiama per analogia la facoltà che anima i cinque sensi sintetizzandone le impressioni ed è quindi il prototipo dell’anima sensibile (definito da ‘Abd Aal-Karim come al-Jili 54). Il cuore è il punto centrale dal quale può partire la crescita verticale. Il percorso di integrazione appena esposto è quello del disegno della Theosophia Practica di Johann Georg Gichtel 55: i centri dell’uomo sono collegati da una spirale che si conclude al cuore, il punto di partenza per una ulteriore evoluzione. Tale disposizione può essere facilmente sovrapposta alla disposizione dei chakra indiani e può essere considerata una mappa analoga alle pratiche indiane, utilizzabile per creare equilibrio partendo dal livello fisiologico a tutti i livelli. 144 L’ENERGIA SEGRETA DELLA MENTE I TRE PRINCIPI VITALI 145 • I princìpi maschili: Fisico  Mentale  Volontà ♂ • I princìpi femminili: Desiderio ♀ Emozione  Intuizione  Nel percorso di integrazione e sempre maggiore presenza ogni forma di assorbimento attivo viene bilanciato con la corrispondente forma passiva. Torniamo a essere «uno» e possiamo allora percepire la «durata», il tempo assoluto. • Esercizio 38: biconcentrazione Ogni simbolismo può essere anche pratica fisica di evoluzione. Il concetto che pratichiamo nei nostri seminari è la «biconcentrazione», ovverosia la capacità di fissare l’attenzione su due punti contemporaneamente. Questo ne congiunge le nature. Con essa ci si porta in uno stato nuovo, in un «centro». Dapprima l’attenzione va contemporaneamente alla sommità della testa e all’inguine. Subito dopo al punto tra gli occhi e alla pancia, immaginando due punti contemporaneamente, ne cosnsegue una sensazione di riequilibrio (comunemente si dice «connettere la te- sta alla pancia)». Infine portiamo l’attenzione nella zona attorno al cuore e al cuore stesso. Ne consegue un senso dell’ora potenziato, e un riequilibrio del corpo. Le immagini ci aiutano ad aprire la mente e unificare anche dimensioni superiori. L’incontro degli opposti è rappresentato mitologicamente dall’incontro tra sole e luna (ovverosia tra principio maschile e femminile) e la stabilità raggiunta dall’isola di Delo, normalmente ricoperta dall’acqua, che emerge dal «mare filosofico», e dove nascono Apollo e Diana che rappresentano il sole e la luna56. L’isola rappresenta «l’acqua tratta dal centro del centro e resa da occulta manifesta»57. In altre parole è il «centro» dove avviene l’incontro tra le due nature e la prima formazione del rebis: cioè l’acquisizione nell’umano della potenza data dall’unione degli opposti. La somiglianza tra i caratteri umani e i simboli è quindi su più livelli: nella psichicità, nella morfofisiognomia (in quanto ogni modo di pensare si riflette nel corpo) e in relazione al fattore tempo che viene da questi scandito e alle sfere temporali. L’uomo reintegrato è così simile al cosmo58. Il simbolismo in Dante L’uomo più a contatto con la Natura, quale era ad esempio l’uomo del Medioevo, comprendeva questi concetti più chiaramente di quello d’oggi e li esprimeva in molti modi. Capiva che era importante evolvere se stessi. La nostra epoca ha smarrito la vera strada per la crescita umana, che non è solo nelle cose, ma nell’essere che è al di là del divenire. Lì risiede la vera potenza. La simbologia è anche molto chiara in Dante che, come abbiamo detto, aderiva a gruppi depositari di insegnamenti segreti. Abbiamo dapprima il Purgatorio con sette cornici (equivalenti terreni dei pianeti) ove vengono sciolte le «compulsioni» che ci allontanano dal centro e ci impediscono di riunificarci ed essere veramente uomini. Superate i sette gironi, si è cima al monte del Purgatorio, nel paradiso terrestre, ovverosia il massimo stato raggiungibile prima dell’elevazione energetica. Qui avviene l’incontro con Matelda, che rappresenta la felicità perfetta. Tale fase avviene su di una montagna, che è ancora parte della terra, cioè dell’uomo, e precede quella successiva di salita attraverso i sette cieli e il «superamento» dei princìpi stessi. Successivamente Dante potrà ancora salire ancora attraverso i sette cieli (l’espressione «essere al settimo cielo» viene proprio da questa antica tradizione). È la fase dell’«esaltazione». 146 L’ENERGIA SEGRETA DELLA MENTE I TRE PRINCIPI VITALI 147 Lo spirito liberato dal peso delle compulsioni sale quindi i livelli supremi di coscienza. È l’espansione dello spirito che Dante descrive con termini come «transumanare» e «indiarsi» (diventare Dio). Dopo i sette cieli, simboli delle differenti personalità, si raggiunge il cielo delle «stelle fisse», gli archetipi e le costellazioni che sono nell’uomo e trascendendo ulteriormente questo livello si giunge infine al «cielo della durata 59». Nel ciel che più della sua luce prende, fu’ io, e vidi cose che ridire, né sa né può chi di là sú discende 60. L’essere e i passaggi a lui afferenti non sono esprimibili a parole. Regole pratiche valide per liberare i vari principii Nelle pagine precedenti ci siamo espressi per concetti e immagini. Questi devono essere sempre trasformati in realtà. Riassumiamo: per risvegliarsi, per connettersi ai diversi livelli della cosiddetta «quintessenza superiore» e della verticalità fuori dal tempo abituale, la prima chiave assoluta è sempre l’«essere presenti»61 che abbiamo introdotto nella prima parte del libro. Le altre due sono: – I vari esercizi energetici che ora presenteremo, che portano ancora di più a sciogliere le fissità; – La meditazione attenta sul significato profondo dei simboli e delle parole di questo libro. Infatti, perché il processo di trasformazione avvenga, la vostra mente deve essere capace di «ragionare simbolicamente» e quindi non solo in entità fisiche, ma con tutta la profondità quantica di cui è capace. È il simbolo infatti che stabilisce i rapporti tra le cose e porta a un livello superiore. L’«Ego» e la sua fissazione fisiologica nel corpo Perché sviluppare l’attenzione all’ora? Noi non ce ne rendiamo conto, ma siamo prigionieri delle memorie. E, come dice lo studioso del buddismo Richard Alpert (noto come Baba Ram Dass): «per poter uscire da un prigione bisogna essere consapevoli di esserci dentro». La ragione di tutte le difficoltà psicologiche oppure psicosomatiche consiste sempre nella fissazione di un atteggiamento del passato, un modello che viene perpetuato e che entra in contrasto con la nostra naturale flessibilità. Quello che rende pensieri, emozioni, credenze così persistenti e difficili da cambiare è il loro radicamento nel vostro sistema nervoso e nel vostro corpo. Di questo potete facilmente rendervi conto quando ad esempio una persona tocca un elemento della vostra personalità/identità e provoca allora in voi una reazione fisiologica. La rabbia può provocare problemi di stomaco, la depressione influenza il sistema immunitario ecc. Le malattie psicosomatiche sono quasi sempre causate da reazioni emozionali ristagnanti. Questo fissarsi limita la nostra coscienza e ci allontaniamo dalla percezione della «quintessenza» e dalla possibilità di liberare le nostre facoltà superiori. Possiamo però sciogliere tali «nature fisse», in modo da permettere all’uomo di prendere maggior contatto con la sua totalità e ridivenire homo totus o «uomo globale». Tale risveglio richiede presenza a noi stessi, continuamente mantenuta. Può inoltre essere facilitato attraverso metodiche fisiche. Attivandoci fisiologicamente possiamo «sciogliere» la fusione tra il nostro noi stessi mentale e la dimensione biologica. Il mondo moderno si «dimentica» del corpo: la sedentarietà in cui ha relegato il corpo, nella notte dei tempi, l’invenzione dell’agricoltura, ha reso ancora più facile il «bloccarsi» e il «fissarsi». Vi proporremo quindi nelle pagine seguenti degli ulteriori esercizi, una specie di yoga occidentale, atto a rimettere in funzione alcune delle vostre possibilità. Sommario degli esercizi di sviluppo dei vari gruppi Per poter imboccare la via dell’evoluzione è importante seguire tre regole fondamentali 62. • La pratica di una respirazione cosciente I patterns respiratori fissi mantenuti automaticamente sono infatti il modo in cui una particolare fisiologia e una particolare psicologia vengono mantenute. L’attenzione alla respirazione sviluppa inoltre la consapevolezza di un fenomeno 148 L’ENERGIA SEGRETA DELLA MENTE I TRE PRINCIPI VITALI 149 normalmente inconscio, e quando è ritmata si rivela uno strumento principe per sviluppare anche la volontà che riprende controllo sulla fisiologia. La respirazione ritmica dissolve allora il «falso oro» ovverosia gli aspetti bloccati della persona staccandoli a poco a poco come con uno scalpello. • Un’alimentazione sana e l’esercizio fisico Sono consigliati sia una dieta equilibrata (esente da grassi, alcool, oli e dolciumi, e il più possibile ricca di calcio, vegetali, pesce e frutta: occorre un adeguato apporto energetico, in modo da prevenire sia carenze che eccessi nutrizionali, entrambi assai dannosi per l’organismo) che esercizi di stiramento (come lo stretching dei meridiani energetici: il makko-ho orientale) e di rilassamento., preferibilmente abbinati alla musica. • Un’attenzione al proprio sistema ghiandolare È possibile liberare i dinamismi infracoscienti e del sistema nervoso simpatico (responsabile della distribuzione dell’energia) facilitando la risalita dell’energia (il concetto di kundalini indiano). In particolare, non va trascurato l’apparato genitale, che ha lo scopo di «convertire» l’energia organica e di propagare la vita attraverso l’atto generatore. Si potrebbe addirittura sostenere che tutte le energie non sono che una riverberazione, una trasformazione dell’energia sessuale. Dobbiamo quindi amministrare saggiamente il patrimonio elargitoci dalla Natura, possibilmente cercando di accrescerlo. Metodo pratico per la risalita lungo le «sfere» Mentre sviluppiamo la nostra fisiologia, scopriamo che «saliamo» di livello di coscienza. Questo processo è solo in parte fisico. Per essere efficace ha bisogno del simbolo. Va condotto anche «distaccando» le concettualizzazioni in cui spesso una ne nasconde un’altra. Ogni sfera umana ha infatti una sua «vischiosità» collegata alle parole, credenze e valori corrispondenti. • Esercizio 39: andare alla base delle cose che ci muovono (o ci bloccano) Per incominciare a superare le concettualizzazioni esiste un metodo molto valido, consistente nel «togliere» le parole con le quali «blocchiamo linguisticamente» la nostra coscienza. Ad esempio: se appare la frase «ho paura di non farcela», potete chiedere: «se togli la parola “paura” cosa rimane?». Continuiamo togliendo definizione dopo definizione. Arriveremo a un livello non verbale. Questo metodo porta allora alla sfera centrale, a una maggiore consapevolezza e alla presenza a sé nell'ora63. Quando siete lì fissate poi una luce per trenta secondi e poi chiudete gli occhi senza pensare a nulla.