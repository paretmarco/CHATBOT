A poco a poco svilupperete uno stato nuovo, avvicinandovi progressivamente alla «presenza costante». Questo processo vi porterà a illuminare maggiormente la vostra realtà interiore, e a rendervi conto della luce invisibile dell’io22. Reintegrazione, coscienza ed equilibrio Perché la trasformazione della nostra materia interiore verso l’oro avvenga interamente e si stabilizzi è necessario seguire un cammino di sviluppo pratico, che implica un agire sulla nostra vita stessa. Il primo passo consiste nell’assumere il controllo sulla nostra vita e nell’essere presenti. Quando iniziamo a sviluppare la coscienza di noi stessi 23 otteniamo uno stato particolare di equilibrio. Purifichiamo cioè noi stessi. Il simbolo tradizionale in tal caso è J: la croce sul cerchio indica lo stato di purificazione della materia prima, che permette di iniziare l’opera. In tale stato l’operatore ha operato la «divi- sione dei livelli» 24, ovverosia è uscito dalle «trance quotidiane» nelle quali le emozioni e le reazioni inconscie modificano la nostra percezione della realtà e può iniziare il processo di trasformazione. Tutti i piani dell’esistenza possono essere compresi e reintegrati attraverso il simbolo e la sua opportuna vivificazione. Il principio di totalità che possiamo rappresentare con un cerchio F è infatti anche l’equivalente dell’essere al di là delle mille apparenze (simboleggiate dalla luna) che ha la vita. Esprimendolo in simboli, l’uomo medio non vede ciò, e passa attraverso la vita guidato esclusivamente dalle brame che lo portano (lo precipitano) verso il basso . Le apparenze sono simboleggiate nella tradizione dal simbolo della falce di luna  che non è altro che una parte del cerchio. Ogni apparenza della vita è infatti un frazionamento, un riflesso e una riduzione dell’unica totalità F. Questa totalità è la nostra vera presenza ed è immediatamente accessibile a noi nel profondo di noi stessi. Riguadagnare coscienza di essa, di questa grandezza al di là di ogni nome è illuminazione, e il simbolo dello stato raggiunto è appunto il sole 0. Ma spesso dimentichiamo questa direzione all’interno di noi. L’uomo medio è in una perenne ricerca di persone e cose che potrebbero aiutarlo a trovare la felicità. Questa ricerca lo spinge in direzione orizzontale, nella quale dimentica allora la sua verticalità E. Per poter lavorare nella verticalità è indispensabile addentrarsi nella propria interiorità, «rettificare» se stessi e sviluppare il principio centrale aureo 0 all’interno di tutti noi. La Grande Opera Chiamiamo Grande Opera il processo di crescita e di recupero del significato profondo dell’esistenza. È anche il recupero del tempo assoluto. La parola «Grande» allude sia all’immensità del cammino, sia al fatto che è lo scopo più alto a cui un individuo possa anelare. Questo libro vuole permettere di attualizzare i passaggi di questo processo di crescita, che coinvolge l’integralità dell’essere umano, portandolo a una vera «palingenesi», cioè «rinascita». Questo concetto di rinascita dell’uomo e della sua trasformazione esiste anche nelle filosofie orientali, che potranno quindi essere maggiormente comprese ripercorrendo tale processo. 54 L’ENERGIA SEGRETA DELLA MENTE I SIMBOLI 55 Secondo la formula di Basilio Valentino la Grande Opera consiste nel visitare la parte interiore (oppure inferiore) della terra, ossia del corpo e organismo terrestre, nel rettificare e nel rinvenire la pietra filosofale e occulta 025. Ma non possiamo conoscere questa dimensione finché la nostra mente è agitata e preoccupata, o precipitata nell’inerzia. La legge dell’inerzia domina il mondo. Un corpo abbandonato a se stesso cade verso il basso (da qui il simbolo delle «acque» ) e giace immobile nella postura dove maggiore è il suo equilibrio; cioè, in un certo senso, sceglie le condizioni più favorevoli al suo riposo. Lo spirito, non incitato da nessun bisogno, va alla deriva come un sughero in balia delle onde , lasciandosi cullare senza resistere. L’Ego dell’uomo non sviluppato si trova infatti in una specie di trance continua nella quale tutto è meccanico: certe parole creano automaticamente certe emozioni e i pensieri negativi si riflettono sul corpo. È questa trance continua che inghiotte la nostra vita. Lo stato più comune dell’anima umana è precisamente una fantasticheria indistinta, una mentalizzazione amorfa, abbandonata alla ventura delle eccitazioni esterne e degli impulsi interni, un’attenzione che si riduce a una continua distrazione, un ragionamento che non è più che un abbozzo e devia in ogni istante, senza curarsi del suo punto di partenza o di una conclusione sicura; più vicino alla semplice considerazione che al sillogismo: insomma, una forma di coscienza più vicina allo stato di sonnambulismo e di sogno, che a quella che si chiama «coscienza chiara e distinta». In generale gli uomini non si rendono conto esattamente di ciò che li circonda; in preda a un piacere vago o a una noia indefinita, vivono in un’atmosfera interiore crepuscolare 26. Peggio: se registrassimo il linguaggio interiore più abituale della maggioranza, così come gli psichiatri annotano le parole dei pazzi, ne risulterebbe una forma di paranoia ideale ed emotiva frequente, tale che per uscirne occorre uno sforzo notevole. Per sciogliere questa condizione è quindi necessario in primo luogo prendere una decisione (il ferro, Ares, Marte Y) per proseguire sul cammino e poter così sviluppare una «regola» che permetta di separare dal nostro essere interno le preoccupazioni e di vivere il legame con la vita. Il primo passo è anche l’acquisizione di alcuni elementi fondamentali chiamati «fondenti filosofici», che poi utilizzeremo all’interno del vaso che rappresenta l’uomo. Tale vaso è di vetro, a simboleggiare l’onestà necessaria con se stessi e l’impegno a non nascondere niente in questo processo. L’assunzione di questi primi ingredienti può avvenire mediante esercizi energetici. La prima acquisizione è infatti quella di un tono alto e robusto, nel senso fisiologico e mentale della parola. Questo significa rendersi anche padroni dell’energia sessuale e verticale che sta alla base di esso. Il simbolo è il «salnitro» E, e l’idea del «nitro» ci ricorda la potenza di base che andiamo a recuperare, mentre il simbolo ci ricorda la verticale. Il raggiungimento della verticalità E può però solo avvenire attraverso l’abbandono dell’Ego  (l’orizzontalità) che vede la totalità F soggiacente ai riflessi automatici. Il percorso per rompere gli automatismi inizia quando si lascia sciogliere il caos, cioè con lo svuotamento delle reazioni automatiche (il simbolo per tale processo è k). Questo processo è anche chiamato «acquisizione del Tartaro», cioè del potere di dissolvere. Tale assunzione può essere effettuata con tecniche di rilassamento oppure lasciando che l’energia prenda spontaneamente una certa direzione. Era quello che faceva Franz Anton Mesmer, il quale vedeva le tensioni e i problemi come «energia bloccata», che doveva ricircolare. In altri termini, possiamo prendere coscienza di questa energia, e lasciarla circolare e svanire, come un’onda svanisce nell’immensità del mare. Inoltre, la densità corporea ♁ e i vincoli che legano a essa la parte spirituale vanno superati mediante una soluzione o scioglimento. Per Basilio Valentino tale separazione va ottenuta col solvente universale o acqua regia27 o vitriol, cioè con la coscienza chiara di questa direzione. Questo processo preliminare rende anche più facile l’acquisizione del successivo elemento: il sale d’armonia H. Possiamo allora farci guidare da quell’armonia (il simbolo H) che intuiamo nel profondo di noi stessi e che può finalmente trovare espressione. Questo corrisponde a una armonia energetica. Il processo fra più partecipanti può essere ottenuto prestando attenzione alle proprie energie. E a questo punto possiamo «separare i livelli» (simbolo +) in modo da non confondere più il nostro Io con i nostri pensieri, le nostre emozioni, le nostre sensazioni corporee. In tal modo possiamo ottenere un nostro Io meno schiavo degli automatismi, che finalmente riesce a percepire la realtà con più chiarezza. Questo operare ci permette di creare un nostro Io differente J e sviluppato. Per raggiungere questo risultato è importante imparare a vivere nell’ora senza lasciarsi distrarre 28. La separazione richiede presenza a se stessi e all’adesso, e può essere sim56 L’ENERGIA SEGRETA DELLA MENTE I SIMBOLI 57 boleggiata con un colpo di martello che corrisponde alla volontà di essere presenti. Se siamo presenti a noi stessi otteniamo un potere superiore, la regola (antimonio puro) che si riferisce alla capacità di muoversi su una linea oltre la «terra rossa adamitica» cioè la coscienza del corpo. Il processo fin qui delineato libera lo spirito. Gli spiriti così liberati vengono raccolti, condensati e coagulati. È necessario ripetere l’operazione più volte al fine di distillare lo spirito più affinato di noi stessi. L’ermetismo ricorre al simbolismo della distillazione intesa a ottenere la quintessenza (quinta essenza) di un liquido. Si riscalda la materia prima nell’alambicco, si separa la parte densa dalla parte sottile mediante l’evaporazione, si condensa la parte sottile evaporata, si distilla separatamente e si finisce con l’ottenere l’acquavite (aqua vitae), l’acqua della vita, l’acqua ardente. Questa acqua è un livello di coscienza superiore. Possiamo definirla l’«essenza» della persona29. Qualcuno vive questo stato di indifferenza ai colpi della vita solo in momenti di meditazione, ma la chiave è riuscire a mantenere tale stato in ogni momento della vita. Adeguatamente distillata, questa quintessenza raggiunge tale scopo. Riguardo alla durata, è indispensabile superare tutte le compulsioni. Le compulsioni non sono altro che sviluppi eccessivi di quelle che altrimenti sarebbero facoltà dell’animo30. Allora quest’acqua, congiunta alle ceneri (il caput mortuum) cioè a tutta una serie di elementi che prima avevamo lasciato da parte, come la fisicità31 e altri a seconda delle fasi, fa nascere il «figlio dell’arte» o anche il piccolo re, o regolo d’oro, o basilisco, o anche rebis, o Fenice, indicando con queste parole la rinascita dell’uomo. La parola rebis è interpretata res bina, cioè cosa doppia, dagli ermetisti: e indica appunto il carattere anfibio dell’essere nato a una seconda vita senza perdere la prima, e quindi vivente di doppia vita, quella umana ordinaria e quella spirituale e superiore 32. È il superamento della dualità a un livello energetico e di presenza superiore. L’elemento unificante dietro elementi opposti e separati. Il simbolo rappresenta l’unificazione del sole e della luna . La creazione dell’androgino ermetico è anche la via occidentale per l’attivazione di quell’energia suprema che in Oriente, nella filosofia indiana, viene chiamata kundalini 33, e che nasce dall’unificazione delle energie disperse dei due canali laterali, schema che ritroviamo identico anche nella cabala e che è anche simboleggiato in Occidente dal caduceo. Notiamo che il processo è progressivo. Il superamento delle dualità e l’acquisizione di un livello superiore può avvenire in più fasi, e le spire del caduceo – nei vari punti dove i due serpenti si incontrano – rappresentano altrettante manifestazioni di questo simbolo. Ognuno è un punto dell’elementare unità, che riduce in stato di unione le dualità col superamento delle polarità. Questo modo di essere si riflette praticamente nell’imperturbabilità di fronte alle situazioni, nella calma e nell’atteggiamento sicuro. Tutte queste denominazioni e i disegni corrispondenti si ispirano sempre al carattere anfibio della nuova vita, che è sia interiore che esteriore. È un modo di essere anche nella vita. Ad esempio, la purpurea e aurata Fenice è il fenicottero, uccello acquatico che può anche sollevarsi nell’aria muovendosi quindi tra tutti gli elementi. Il rebis che abbiamo visto, equivalente dell’indiana kundalini, è quindi un importante simbolo ermetico per rappresentare il frutto della Grande Opera; ha la figura di un essere bicipite, regalmente incoronato, e a confermarne la natura duplice e anfibia viene spesso rappresentato in piedi sopra un animale anch’esso anfibio come un drago o un coccodrillo. Il rebis di Barberino di Mugello è un simbolo che fu adoperato nel ’300 anche dai «Fedeli d’Amore», il gruppo di cui fece parte Dante Alighieri, il quale ben conosceva questi princìpi. Il processo porta quindi a una dimensione via via più totale, uscendo anche dall’identificazione con il proprio «corpo egoico». È dove raggiungiamo lo stato che chiamiamo «Io-non Io», cioè uno stato dove siamo in connessione con la dimensione totale e immanifesta di noi stessi (siamo «spirito» o «coscienza» che osserva, che è testimone del corpo). Plurimo, secondo gli ermetisti, è allora il frutto delle operazioni che corrispondono alle capacità che possiamo risvegliare nell’homo totus. – La salute nel suo complesso, cioè salute del corpo e salvezza dell’anima, o sopravvivenza e immortalità: questo principio è anche definito come l’elisir di lunga vita, lo «spirito puro o concentrato»34. Infatti quando ci sganciamo dall’identificazione col corpo, prendiamo le distanze anche da quelle reazioni psicosomatiche che fanno in modo che i problemi psichici si riflettano sul corpo; 58 L’ENERGIA SEGRETA DELLA MENTE I SIMBOLI 59 – La sapienza e la perfezione (l’oro potabile). Deriva dalla pietra filosofale dissolta nell’alcool 35. In pratica il progressivo miglioramento dell’uomo. In coda a questa parte riporteremo una antica metodica connessa a questo concetto dove l’uomo quintessenziato può avere una metodica utile per sviluppare se stesso; – La potenza o ricchezza (intesa come ricchezza dell’animo); – La polvere di proiezione: cioè una sostanza e la capacità di trasmettere ad altri lo stesso «oro»; – La luce inestinguibile che allude chiaramente al «vedere la luce» e a connettere il principio con la fine, cioè lo stato assoluto di trascendenza dal tempo; – La capacità taumaturgica (cioè di guarire gli altri). Notiamo che Franz Anton Mesmer afferma chiaramente di aver estratto la sua metodologia da precedenti tecniche di tipo alchemico. Tale capacità taumaturgica infatti è molto affine a quello che successivamente è stato storicamente appellato come «magnetismo» ed è implicita nell’uomo una volta giunti alla perfezione dell’opera, secondo la massima alchemica VITRIOLUM che significa Visita Interiora Terrae Rectificando Invenies Occulta Lapidem Unicam Medicinam (visita l’interno della terra e troverai la lapide occulta, unica medicina). Abbiamo verificato in prima persona la potenza di tutto questo. Infatti gli esercizi permettono di sviluppare una vitalità anche trasmissibile e creano effetti che non sono solamente locali. Per nostra personale esperienza, tale capacità che tutti possiedono innata si raffina man mano che si procede nel cammino. Primi esercizi iniziatici fisiologici per la vivificazione del simbolo Ci siamo espressi in simboli. Ma il simbolo, per avere azione e diventare forza trasformante, deve essere «conosciuto». Tale «conoscenza» equivale alla sua vivificazione. Traendoli da varie tradizioni, molte anche segrete, abbiamo quindi individuato specifici esercizi fisici che ci aiutano a prendere coscienza e quindi a vivificare ognuno dei simboli base. Molti di questi esercizi fanno anche parte di antiche tecniche iniziatiche. Questa opera descrive chiaramente i correlati fisiologici dei vari simboli: e le risposte che offre avviano il praticante alla comprensione di parte del significato del simbolo, «attivandolo» in lui.