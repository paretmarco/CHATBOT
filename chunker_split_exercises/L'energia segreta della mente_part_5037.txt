La forma più ef- ficace è una forma aperta, ma anche una forma chiusa può creare stimolo: «devo trovare il modo di venire a capo di ciò». O ancora meglio: «io attiro a me le ispirazioni utili in questo caso», «voglio avere un’idea chiara di ciò che devo fare», «chissà in quante maniere creative potrò risolvere tale situazione» od ogni altra analoga. Le persone eccezionalmente dotate, quelle che pensano nettamente e fortemente, si pongono le domande ben definite e le accompagnano con un desiderio così intenso di risposta che il risultato sopraggiunge con straordinaria rapidità. La seconda fase, cioè quella in cui ci poniamo in uno stato riflessivo per raccogliere le ispirazioni determinate nel giorno o nei giorni precedenti, si fa allora al risveglio, quando l’anima, essendo più passiva, risponde meglio alle vibrazioni che le giungono. Tutto lo sforzo necessario consiste nel mantenere il proprio pensiero orientato verso le domande in attesa di risposta. Spesso la risposta non avviene in una volta sola, tanto più quando le condizioni necessarie perché sopraggiunga sono alquanto complesse. • La maniera accelerata o «moderna» È quella da noi più praticata ed è uguale nei due momenti alla precedente, con la differenza che l’orario diventa irrilevante: potrà essere eseguita in qualsiasi ora del giorno o della notte, ed è quindi quella che normalmente facciamo eseguire nei nostri seminari. Utilizzeremo come aiuto una luce. Dapprima penseremo a quello che desideriamo (come nella maniera precedente fino a creare un «accumulo di pensiero»), poi fisseremo la luce per una trentina di secondi, infine chiuderemo gli occhi senza pensare a nulla, stando nel presente e semplicemente guardando la traccia luminosa sul fondo dei nostri occhi chiusi. Quando questa sarà scomparsa, apriremo gli occhi e individueremo una risposta, presupponendo che vi sia. Qualsiasi cosa vi venga in mente, scrivetela o notatela. Poi, se volete, ripetete il procedimento. A volte si ottengono alcune soluzioni subito e poi altre, ancora più valide, in seguito. Per la moderna visione quantistica, entrambe queste maniere si rivolgono alla nostra mente «totale» o «quantica» e attivano un ragionamento che non è lineare, bensì avviene in un’altra maniera che non opera parzialmente, ma sull’insieme. Ricordate di stare nel presente, nell’ora, quando guardate l’immagine residua. Nell’ora vi può essere reintegrazione. Così facendo non è la mente conscia, la nostra ragione limitata32 che trova la soluzione, bensì il nostro noi stessi globale. È come se accedessimo al mondo che gli antichi Greci chiamavano «degli universali». Questo è essenziale 288 L’ENERGIA SEGRETA DELLA MENTE AUTOMAGNETIZZAZIONE 289 per far sì che quel che vogliamo non solo sia valido, ma anche corrisponda a noi. Proiezione Dopo aver definito cosa desideriamo, passiamo adesso a quella che possiamo definire più propriamente la «creazione» nella realtà fisica di una nuova realtà. Questa fase è stata a volte volgarizzata sotto il nome di «legge dell’attrazione» et similia ed è la parte delle metodiche quantiche più nota al grande pubblico. Il fine nostro deve essere di migliorare l’uomo, non solo di attirare cose che forse sono superflue. Il momento della giornata in cui sentiamo una maggiore energia psicofisica sarà il migliore. In alternativa, a volte possono essere eseguiti esercizi energetici per raggiungere lo stato necessario. L’isolamento facilita la proiezione, ma quando si è allenati si può astrarsi, monoideizzarsi anche in mezzo alla folla, perdendo ogni contatto con quanto ci circonda. • Come effettuare la Proiezione Questo secondo esercizio consiste nel metter in moto quotidianamente il piano delle possibilità (virtualità) trasmettendogli delle rappresentazioni mentali accompagnate da volizioni imperiose che tendono alla loro realizzazione. Si possono utilizzare metodiche in più passaggi, come l’automagnetizzazione spiegata precedentemente oppure semplicemente potete contemplare la vostra ideazione e dirvi: «ecco ciò che desidero e che in più si realizza», e ciò sotto forma concreta. Dovete sentirlo come un dato di fatto, qualcosa che esiste già. Un’altra maniera anche valida, man mano che diventate più presenti a voi stessi, può anche semplicemente consistere nel chiedere all’universo che si esprima il vostro potenziale. Voi siete infatti già in potenza homo totus con tutte le possibilità e capacità per realizzare quel che volete. L’atteggiamento mentale è fondamentale. Dovete sentire che l’universo è uno, ed è quindi come se intorno a voi si stendesse un invisibile agente la cui funzione principale consiste nel registrare le vostre volizioni e armonizzarle con gli elementi della Natura per assicurare le esecuzioni. Come detto, non mirate solo a obiettivi materiali. Consacrate anche tempo ad affermazioni come: «io attiro gli elementi necessari per mantenere in perfetto stato la mia salute fisica e morale»; «io sono in equilibrio»; «io allontano gli agenti contrari» ecc. Scrutazione Per quanto buona sia la volontà impiegata, accade che praticando ciò che si è detto e realizzando l’autocontrollo continuo senza il quale tali pratiche resterebbero inefficaci, si commettono sempre degli errori. Così, costruendo le immagini mentali, si può omettere qualche particolare essenziale, e benché il concetto generico si realizzi, gli effetti sono diversi da quanto ci aspettavamo. È allora facendo appello alla memoria e paragonando quanto accade a quanto abbiamo desiderato, che si arriva a rendersi conto delle omissioni o degli errori che tendiamo a commettere, e mettere a fuoco per così dire il nostro modo di concepire e di volere. D’altra parte, scrutando tutto ciò che si è imposto alla nostra attenzione da qualche tempo – l’andamento degli affari, le persone nuove con le quali siamo entrati in relazione, gli incidenti diversi ai quali siamo stati partecipati, e cercando i rapporti che essi presentano coi nostri precedenti stati d’animo – si impara enormemente e si sviluppa quel «senso causale» la cui acutezza permette di dirigere il più giudiziosamente possibile la nostra attività fisica e psichica. I momenti di rilassamento e di riposo sono quelli che meglio convengono per tale esercizio. Epurazione Questa è infine una pratica da condurre costantemente e che può anche essere chiamata «ecologia di pensiero». Infatti bisogna sempre aver presente la legge generale delle azioni psichiche: «i pensieri di egual natura si attirano; i pensieri di natura opposta si respingono». Ad esempio è bene non rivolgere mai ad alcuno un pensiero di diffidenza; non formulare mai su nessuno la domanda se egli potrebbe mancare di parola, condursi in modo svantaggioso ecc. ma è preferibile dirsi: «a che cosa può essere utile? Quali sono i suoi lati buoni?». Se avete dei pensieri negativi come quelli appena elencati, quando una persona qualunque entra in relazione con voi, non dimenticate mai che essa può forse rispondere col suo comportamenti alla vostra suggestione precedente, anche se non è stata espressa a voce, ed esaminatela quindi con imparzialità o meglio con benevolenza, prima di formulare un giudizio o prendere una decisione. Chi pratica queste tecniche deve sentirsi abbastanza forte per eliminare di per se stesso ogni altro atteggiamento che non sia la più imperturbabile benevolenza verso i suoi simili. 290 L’ENERGIA SEGRETA DELLA MENTE AUTOMAGNETIZZAZIONE 291 Coloro il cui modo d’agire sembra giustificare il disprezzo o l’oblio, sono del resto individui la cui condizione psicofisica non ha permesso ancora di scorgere la vera via. Bisogna allontanarsi da costoro fino a che non ci sentiamo abbastanza potenti per influenzarli utilmente, ma è un’assurdità e un delitto rivolgere loro un pensiero che non sia di rammarico per vederli in tale stato e un incitamento morale a trasformare il loro carattere. Il più avveduto commerciante riserva sempre nella sua contabilità una rubrica «perdite e profitti». Le sue combinazioni più sapienti possono presentare un lato debole che cagionerà delle perdite. Nello stesso modo noi dobbiamo registrare freddamente le eventuali disillusioni come avvenimenti normalissimi ma passeggeri, e dobbiamo restare fermamente intenzionati a scoprire da dove deriva il male cercandone l’origine in noi stessi. Chi sperimenterà il nostro metodo vedrà spesso sorgere una circostanza senza apparente rapporto con le sue volizioni, ma un esame accurato farà spesso scoprire che essa cela delle occasioni che abbiamo ricercato o desiderato. Le eventualità in apparenza più inattese e funeste non devono sconcertare colui che sa. Egli deve reagire in modo calmo secondo le sue ispirazioni del momento e cercando la causa. Terapeutica e Benessere Fra i «frutti dell’albero della vita», cioè tutto quello che è ottenibile sviluppando le pagine precedenti, va dedicato ancora un accenno alla cosiddetta «terapeutica» o «arte della salute». Le tecniche insegnate in questo libro sono una base fondamentale per essere in buona salute e vitali: determinano infatti un ricongiungersi al tempo presente, all’ora, rompendo in tal modo l’influsso psicosomatico della mente sul corpo. «La malattia (è) una frattura dell’armonia»33. Quando diciamo che la salute emana dal nostro interno, intendiamo che questo avviene in una maniera funzionale alla nostra armonia con il tutto. La vitalità di una persona armonica indirizzata verso la globalità può allora anche essere trasmessa. Esiste poi una cura. Gli antichi infatti, oltre che con le erbe e i farmaci, curavano anche con la cosiddetta «imposizione delle mani»34. Ciò è spiegabile per la scienza attuale solo con criteri quantistici e presupponendo che l’uomo possa agire in certe circostanze producendo effetti «non locali». Di fatto è quello che si verifica e che i nostri allievi stessi che seguono le nostre indicazioni riescono a replicare. Gli antichi distinguevano una cosiddetta «Medicina di Primo Grado», che era conseguente al primo raggiungi- mento della quintessenza, e una terapeutica di «Secondo Grado». Questi sono essenzialmente livelli di coscienza con i quali possiamo portare la trasformazione nel soggetto. Vediamole ora in maggiore dettaglio. La cura Può essere effettuata in due maniere che vengono chiamate attiva e passiva (o «elettrica» e «magnetica») Nella maniera attiva, attraverso il suo sguardo, l’energia vitale e cosciente del magnetista, il suo «fuoco» interno, passa nell’interlocutore. È la nostra forza vitale scaldata, che si irradia all’esterno. «Volete» che l’altra persona stia bene. È il metodo che praticava il nostro maestro Erminio Di Pisa. Tramite l’energia, ad esempio, faceva scomparire il mal di schiena semplicemento fissando il paziente negli occhi. Nella maniera passiva-magnetica, utilizziamo invece la «polarità» negativa . È l’attrattività, definibile come una «forza avvolgente», una pratica dagli effetti simili alla pranoterapia. È il metodo che a volte insegniamo nei corsi perché di più immediata e facile applicazione, e che praticava Oswald Wirth. Dal magnetismo è nata l’ipnosi terapeutica, che ha conosciuto una successiva evoluzione superando i limiti della suggestione verbale. Certi straordinari risultati del passato non sono stati più eguagliati in tempi recenti. Maniere superiori Queste sono solo per chi ha già compiuto molti progressi su questa strada, lavorando sullo sviluppo e sulla crescita della sua energia e del suo «oro» (0) e abbia connesso ancora più strettamente, superandole e dominandole, le polarità. In questi livelli avviene il superamento della barriera Io-non Io. Il magnetista è l’altro che è lui. Infine, all’ultimo livello esiste solo più una realtà globale dove le cose «succedono». È il livello delle cosiddette «guarigioni miracolose» e corrisponde allo stato di coscienza della rubedo. È possibile risolvere problemi senza neppure bisogno che il cliente parli. 1 Permette di essere più decisi e sicuri nel percorso verticale, poiché questo è finalizzato all’ottenimento di tutto ciò che appare proibitivo. 2 Corpus Hermeticum, IV, 11: «Tale è dunque, Tat, l’immagine di Dio che ho disegnato per te al meglio delle mie capacità: se la contempli nel modo giusto e te la rappresenti con gli occhi del cuo292 L’ENERGIA SEGRETA DELLA MENTE AUTOMAGNETIZZAZIONE 293 re, credimi, figlio, tu troverai il cammino che conduce alle cose celesti. O, piuttosto, è l’immagine stessa che ti mostrerà la strada. Perché la contemplazione possiede una potenza propria: di coloro che hanno contemplato essa prende possesso, e li attira a sé come il magnete attira il ferro». 3 Ricordiamo che vi sono dei rischi in questa pratica. È importante infatti rimanere «svegli», per non farsi ingoiare dalla nuova realtà che si crea. Infatti più si arriva a dare realtà all’immagine interna, più ci avviciniamo al centro del nostro essere. Il pericolo è allora di non distinguere più realtà interna ed esterna. Ognuno vive in un mondo di esperienze che chiama realtà. Ma la realtà si forma sempre in noi. 4 Oswald Wirth, Il Simbolismo Ermetico, Edizioni Mediterranee, Roma 1991. 5 E al contempo può esistere in un piano non fisico. Ad esempio, dovete essere in grado di immaginare la rigidezza senza che i vostri muscoli fisici si tendano. Questo è un segreto per l’influenza a distanza. 6 Virgilio T., uno dei nostri maestri, padroneggia tantissimo questa arte ed è grazie a lui che scriviamo queste parole. Tutte quelle raccontate sono esperienze effettivamente realizzate. 7 Se accompagnata da esercizi energetici è anche simile alla realizzazione del «mercurio igneo»: questo rappresenta il mercurio attivato dal principio energetico (quindi immaginazione  + energia = r). 8 Manuel Insolera, La trasmutazione dell’uomo in Cristo nella Mistica, nella Cabala e nell’Alchimia, Arkeios, Roma 1996. 9 La luce esterna può aiutare la percezione della luce interiore: «Partendo da un oggetto presente, il senso esterno… passa al senso interno… e alla Mens, e la Mens alla luce, che illumina l’uomo mentre, illuminato, lo porta a sé», ivi, p. 68.