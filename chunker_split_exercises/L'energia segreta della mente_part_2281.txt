Questo concetto di «congelamento» è espresso dall’antica simbologia ermetica col geroglifico del toro 21. Questo simbolo  contiene infatti in alto il simbolo della luna e sotto il cerchio F della totalità a rappresentare il «fissarsi» della nostra percezione in una particolare maniera. Quello che mantiene la fissazione umana  è essenzialmente la paura del «caos». In pratica cerchiamo un ordine nelle cose, qualcosa a cui tendere per non dover affrontare la realtà. La persona diviene allora non cosciente di quello che è veramente, dimentica la sua natura e si fa prendere dalle «brame», costruendo un falso Ego oppure muovendosi in maniera meccanica verso altri Ego compensativi o brame per evitare lo shock della realizzazione di sé. La costruzione dell’Ego, la fissazione dell’osservazione dell’uomo in «natura fissa» è un tentativo operato dal nostro sistema neurosistema per domare il caos e fornire una ragione all’esistenza. Per questa ragione, l’Ego – che è la persona, la maschera, la facciata – riesce a integrarsi e a rappresentare per gli altri l’immagine autentica di voi stessi. E come Narciso cade innamorato della sua immagine, che vede specchiata nelle acque, simbolo della direzione verso le «brame», voi cadete innamorati del vostro Ego e dell’immagine che gli altri ne hanno. Narciso muore scivolando nelle acque, ed è esattamente quello che accade a chi è preda del proprio Ego, che viene risucchiato nel «vortice del tempo». L’uccisione del Toro  ovverosia delle fissazioni Notiamo che negli antichi misteri mitraici avveniva l’uccisione simbolica del toro22, e ancora adesso le corride spagnole si possono considerare derivate da questi antichi riti che simboleggiavano il superamento del «principio organizzante»23 della nostra mente, la base della nostra psicologia e della nostra «persona». • I metalli Gli antichi chiamavano metaforicamente le nature fisse «metalli», e le simboleggiavano con i nomi dei pianeti in quanto corrispondono a differenti «orbite» della personalità umana che si «fissa» a un determinato livello. 138 L’ENERGIA SEGRETA DELLA MENTE I TRE PRINCIPI VITALI 139 Perché l’uomo possa essere libero è necessario dapprima «sciogliere i metalli»: la coscienza non può emanciparsi senza dissolvere le restrizioni, molte delle quali sono conseguenza di eventi esistenziali e di situazioni che si sono «fissate» nella persona. Abbiamo due scale successive che è indispensabile percorrere. Infatti le stesse cose che a un certo livello rappresentano un limite – quando ne siamo dominati e agiamo per «necessità» – possono ribaltarsi in facoltà dell’uomo quando sono realizzate consciamente, e quindi da noi dominate. • Tempo lineare Un importante elemento focalizzante è il «tempo lineare». Nella pratica terapeutica ci rendiamo conto che all’origine di molti comportamenti e visioni limitative vi sono spesso «congelamenti» di eventi temporali che hanno portato a considerare la realtà in maniera «fissa». L’intera struttura mentale deve quindi ripartire da zero al fine di permettere una percezione più autentica della verticalità24. Il lavoro è un proseguimento e un ampliamento di quello effettuato da molte terapie cosiddette regressive (ad esempio l’ipnoterapia), che riportano la persona a «liberarsi» dalle cristallizzazioni nel passato. • Stare nel presente Si opera a un livello più elevato, astraendo dal fattore tempo e mantenendosi nel presente, insediati nel momento attuale. Se manteniamo presenza, evitiamo di entrare in una visione limitativa (che è paragonabile all’«entrare in una trance»). È il presente che scioglie allora le concrezioni. Ci rendiamo conto che ogni momento è unico e che le fissità non hanno ragione di essere. • La «sublimazione» Il rompere gli elementi cristallizzati della sfera personale spontaneamente rilascia allora il potere ivi contenuto. Questo rilascio è l’equivalente di una sublimazione, cioè il passaggio diretto dal solido al gassoso, ovverosia il passaggio da una forma più bassa di coscienza a una più alta25. Le sublimazioni, la respirazione e l’«echineis» Le sublimazioni sono una componente essenziale della Grande Opera, cioè del percorso di ascesi dell’uomo. Grazie alle sublimazioni l’uomo ritorna al suo «asse centrale» |. Simbolicamente queste sublimazioni (anche chiamate nella tradizione «aquile» a indicare il processo di elevazione 26) possono essere in numero di sette o nove. Corrispondono infatti alle compulsioni o vizi eccessivi che catturano l’animo e lo distolgono dall’attenzione a sé. Bisogna pulire se stessi. Anticamente la sublimazione era collegata al simbolo della bilancia 27, emblema dell’«equilibrio» che ogni volta viene raggiunto. Come dice il Filalete: «bisogna purificare il mercurio almeno sette volte. Allora il bagno per il re è pronto.» Allora il lavacro è per chi, essendo re di natura, torna di nuovo a dominare 28. E anche Raimondo Lullo indica in numero di sette le sublimazioni necessarie: «dovete rettificare sette volte, gettando ogni volta il residuo». Un antico testo siriaco, menzionato da Evola, accenna a sette specchi e proprio allo specchio fa anche riferimento una antica e misteriosa tradizione tedesca che abbiamo incontrato casualmente e che opera fisicamente in sette stanze corrispondenti ai pianeti 29. Il risultato delle sublimazioni è allora la «pulizia» dell’uomo dalle scorie che lo avvolgono e la riscoperta della sua «essenza»30. Tecnicamente uno strumento principe utile per le «sublimazioni» è la respirazione e proprio per questo il simbolo ne è l’aquila (elemento aereo) 31. Il risultato è la stabilizzazione della presenza a un livello più alto. Un altro simbolo di ciò è l’echineis, pesce leggendario che è in grado di mantenere le navi ferme nonostante le tempeste, così come l’uomo può sta140 L’ENERGIA SEGRETA DELLA MENTE I TRE PRINCIPI VITALI 141 bilizzarsi, simbolo per il quale vi è un parallelismo con lo yoga e si può supporre un’origine interculturale 32. Questo simbolo di stabilità significa che l’uomo ormai stabilizzato è pronto ora per l’ascensione a livelli più alti in un nuovo processo diviso in sette fasi. L’asse verticale e la manifestazione Il simbolo esprime l’unione della linea orizzontale e della linea verticale con un tempo diverso. Il grande segreto è riunire la potenzialità e il definito, cioè essere cosciente della globalità infinita e del tempo «verticale»|33 e contemporaneamente nella vita. Ma la persona media che osserva non intravede di questa totalità che una piccola parte e non immagina neppure le dimensioni che si nega. L’estremo del restringimento della visione è infatti la linea orizzontale, che riporta al dinamismo del «divenire» e alla «linea del tempo unica». In questa linea è l’Ego che comanda costruendo uno specifico ordine del mondo34. La verticale del tempo | è invece il simbolo del tempo assoluto ed è il punto centrale attorno al quale ruotiamo. Questo centro della ruota degli elementi e del cosmo 35 è anche il punto nel quale il concetto del fattore tempo non ha più importanza. È extratemporale. Il tempo naturale e il suo asse centrale Poiché il tempo deriva dall’atteggiamento dell’uomo, capire il tempo significa quindi capire come l’uomo si pone nel mondo. Dice Ilya Prigogine: «la Natura è parte di noi, come noi siamo parte di essa. Possiamo riconoscere noi stessi nella descrizione che ne diamo»36. L’intento di questo libro è quello di portarvi oltre il concetto di tempo astratto e separato dall’uomo presente nella nostra cultura occidentale moderna, per aprire nuove possibilità. Le ore e i minuti con i quali misuriamo la nostra vita non corrispondono a fenomeni naturali, sono solo divisioni matematiche del tempo. Anche i termini giorno, mese, anno ecc… sono pensati in termini di sequenza, del tutto avulsa dall’uomo. In pratica, il tempo è un’idea che abbiamo creato, dalla quale però ci lasciamo successivamente dominare. Per l’uomo il concetto di «ora di orologio» ha lo stesso interesse del concetto di «era geologica», non è un qualcosa che è vissuto direttamente. Il tempo reale dell’uomo è quello che lui vive. Ovviamente questo non ha nulla a che vedere con concetti tecnici come l’essere puntuali o meno. Vogliamo dire che è possibile dominare il tempo in- vece che esserne dominati. Per fare un esempio, la sera siamo agitati, ma la mattina, al risveglio, il tempo sembra rivestire una valenza diversa. Perché siamo coscienti che noi stessi siamo la misura autentica delle cose. La coscienza che il centro del tempo siamo noi può cambiare la nostra vita. Lo svilupparsi del tempo circolare Per molte culture il tempo è la Natura. In altre parole, non vi è divisione tra attività dell’uomo e tempo in quanto quest’ultimo è misurato su base umana37 e non può esistere in forma astratta. Ponendo al centro l’uomo, il tempo da lineare diviene circolare, «attorno». Anche sperimentalmente, cambiando la posizione delle immagini mentali può cambiare la percezione del tempo. Da qui può svilupparsi un’ulteriore scoperta di dimensioni e di crescita. E proprio sulla base della sua circolarità, fin dall’antichità il tempo è stato misurato sulla base del moto dei corpi celesti, a loro volta riferiti all’uomo. Simbolicamente, il punto centrale dell’ora diventa l’asse centrale del cosmo, il centro dello zodiaco che «non appartiene al tempo» 38. E lo zodiaco, nell’interpretazione tradizionale, mostra nelle sue varie posizioni i «modi di essere» dell’uomo, come il «sole», cioè la nostra coscienza, si trasforma. Quando siamo al centro non esiste né movimento né trasformazione. «Noi percepiamo infatti simultaneamente movimento e tempo. Se ci sembra che un certo tempo sia trascorso ci sembra che un certo movimento si sia prodotto simultaneamente»39. La relazione tra rallentamento temporale e «verticalità» dell’uomo non è una semplice idea, può anche essere verificata sperimentalmente in ipnosi. È stato dimostrato a livello sperimentale che il nostro orologio interno funziona più lentamente man mano che una persona si distacca dalla realtà (in pratica siamo meno presi dalle acque e dalle emozioni) e genera la sua esperienza interiormente (cioè partendo dal suo centro) 40. Man mano che prendiamo coscienza nell’ora e ci centralizziamo, ci rendiamo conto che i piani diversi dell’esistenza sono come «circoli» attorno all’asse centrale. È come una spirale. Si tratta né più né meno del simbolo primordiale del serpente o del drago che si avvolge attorno all’asse dell’albero del mondo41. Il percorso di trasformazione può essere immaginato come una spirale che si innalza e diventa sempre più aderente al principio centrale. Ogni volta che «sciogliamo» le nostre compulsioni nella nostra globalità e torniamo alla presenza, realizziamo uno delle spire. Quando, descrivendo l’opus circulare all’inizio di quest’opera, abbiamo citato l’esercizio dell’attenzione che sale a spi142 L’ENERGIA SEGRETA DELLA MENTE I TRE PRINCIPI VITALI 143 rale e poi ridiscende più lentamente. Era una pallida immagine per iniziare a «conoscere» questo simbolo attraverso il vostro neurosistema. La discesa si riferisce al fatto che l’homo totus può essere in due tempi contemporaneamente, sia nel tempo assoluto che nel tempo «lineare». La tradizione indiana ha un simbolo simile con i chakra. Ogni chakra è anche un «tempo» differente. Lo «sciogliere» le varie nature può essere allora anche rappresentato come un’ascesa lungo questa scala, che a sua volta può essere rappresentata come un «cosmo» immerso nell’uomo. La differente velocità di rotazione dei pianeti (dal veloce Mercurio al lento Saturno) ben si presta a questa definizione di tempo e ascesa attraverso i vari «cieli». Non possiamo separare noi stessi dall’universo. L’universo e la vita umana sono intrecciati indissolubilmente. Il percorso simbolico di ascesa La comprensione che il divenire retto dalla necessità non è l’unica possibilità è presente già nella visione dei Greci riguardo al Fato, al Tempo e alle «sfere celesti». Platone parla di sette sfere ruotanti, rette dalle «figlie della necessità», e così dice il Corpus Hermeticum: l’ente intellettuale e androgino che è la vita e la luce, genera col Logos un’altra intelligenza creatrice, che a sua volta forma sette ministri, chiudenti nei loro cerchi il mondo sensibile. Il loro dominio si chiama Fato (eimarmenh) 42. La disposizione nell’antica tradizione riporta quindi i pianeti in ordine discendente rispetto alla terra come simboli psichici e universali del mondo delle «necessità»43. Abbiamo citato i Greci, ma vi è un’unità in tutte queste descrizioni, in quanto l’uomo è sempre uguale sotto il sole 44. Se esaminiamo ora le varie «orbite umane»45 in ognuna vi è un grado differente di consapevolezza e di rapporto con il tempo. Sciogliere le fissità equivale allora a «sciogliere il tempo». Nella metodica indiana ogni chakra è elaborato e «purificato». È possibile elevarsi tramite l’incontro degli opposti. Fra i due poli estremi della passività e dell’attività si allineano tutte le facoltà e le maniere di rapportarsi al tempo che vengono riunificate progressivamente in uno stato di coscienza sempre più globale. È lo sciogliere i sette metalli che porta quindi anche alla realizzazione dell’unione dei princìpi maschili e femminili, alla riunificazione ed equilibrio delle doti dell’animo46 che, a un altro livello può anche essere vissuto come un riequilibrio corporale. Abbiamo precedentemente parlato dell’assorbimento attivo e passivo. Attivo è quello del fare, passivo è quello ad esempio del dormire o dello stare davanti alla televisione.