L’ipnosi nell’alimentazione: obesità, anoressia nervosa
OBESITÀ

L’obesità è un accumulo abnorme di grasso (polisarcia) nell’organismo; è una sindrome complessa che prevede numerosi fattori, non necessariamente associati, e cause differenti (disturbi del sistema endocrino, squilibri tra ali­mentazione e consumi organici, disturbi nervosi, ritenzione idrica, ecc.); determina, tra l’altro, facile affaticamento, degenerazione vascolare precoce, cardiopatia, catarro bron­chiale cronico.

Prima di iniziare la terapia ipnotica chiedere al paziente una sua fotografia, possibilmente da testa a piedi, per in­tero, per meglio suggestionarlo sin dal colloquio preli­minare. Lavorerete sulla fotografia prima ancora di vederlo.

Gli consiglierete di camminare per almeno tre chilometri al giorno, possibilmente prima dei pasti, e di controllare il peso giornalmente.

Una volta ipnotizzato gli direte:

« D’ora in poi non sentirà più il bisogno di man­giare... masticherà adagio e gusterà il cibo... ma­sticherà adagio, lentamente... assaporerà ogni boc­cone... masticando lentamente si sazierà prima... non avrà più fame... II desiderio di mangiare diminuirà... si sentirà ri­lassato, senza tensione... L’enorme potere dei suo inconscio le farà perdere i chili in sovraccarico... non mangerà più a stoma­co pieno, perché non avrà bisogno di altro... lei vorrà dimagrire e sarà orgoglioso di divenire snel­lo, attraente, come vorrebbe essere... Mangerà soltanto il necessario evitando di affati­care il suo organismo... Non vorrà più essere ansimante col suo gran pan­cione... Continuerà nei. suoi sforzi senza fermarsi... Non avrà più fame, tensione... sarà sempre più rilassato e contento dei risultati ottenuti... dimi­nuirà di peso costantemente... manterrà la dieta... sarà orgoglioso dei chili persi e della sua figura sempre più snella ed attraente... sembrerà più giovane... Il suo peso diminuirà sempre di più... sempre di più... sino ad avere una linea perfetta ».

Numero medio delle sedute: da sette a nove!




