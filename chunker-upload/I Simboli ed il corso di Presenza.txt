Cosa è un simbolo?
(Articolo del dr. Marco Paret – Tratto dal libro “Oltre la Trance”)

Modificare la percezione del tempo e raggiungere un livello di connessione il più possibile profonda e globale è la strada che può modificare la vita, permettere di avere maggiore salute ed essere quello che effettivamente si è. 
Ma quale è il metodo preciso per arrivare a ciò?
Un primo elemento sono i simboli. Il simbolo è un elemento fisico, che quindi esiste solo nell’ora. Attraverso di esso possiamo  avviarci alla comprensione della realtà abbandonando la concettualizzazione discorsiva che è basata sul linguaggio, cioè tempi verbali e concettualizzazioni logiche.
Un simbolo è anche un crogiuolo1 all’interno del quale trovano confluenza contemporaneamente una serie di livelli differenti della realtà, fisico, mentale, spirituale.
Infatti quello che chiamiano “realtà” è “un insieme che sfugge ad un'analisi puramente analitica. Non consiste in mere "cose" bensì rappresenta un insieme di una incredibile sottigliezza e molteplicità di livelli.”2
L’unica maniera per operare efficacemente attraverso tutte queste definizioni è attraverso il linguaggio simbolico. E’ conoscendo questo che i risultati più alti possono essere raggiunti.
Gli antichi egizi conoscevano bene questo concetto e scrivevano utilizzando simboli che i greci chiamarono “geroglifici”.  E il termine originale egiziano è ancora più corretto del termine greco. Geroglifico significa infatti "Scrittura sacra", mentre il termine egizio corrispondente è "Medu Neteru" che significa "principi trasmessi da un segno"3. In pratica, attraverso i segni ci connettiamo ad una realtà superiore, a dei principi sopra alla contingenza e sopra al tempo. L’utilizzo del simbolo (nel senso egizio spiegato poc’anzi) è una necessità per arrivare a livelli differenti di comprensione della realtà. Ci obbliga infatti ad ampliare la nostra visione e della nostra coscienza ad una dimensione più ampia della semplice parola. Questa trasmette un “concetto” limitato nello spazio e nel tempo. mentre il simbolo costituisce il linguaggio più corretto per la parte di noi che trascende il tempo e tocca l’infinito.
Differenza tra “ancora” e “simbolo”
Varie discipline moderne, come la PNL, propongono il concetto di “ancora”. Un’ancora è un concetto tuttavia limitato e lineare. E’ una risposta automatica ad uno stimolo. E la parola stimolo implica forzatamente qualcosa che è vissuto in maniera “separata” dal soggetto che lo sperimenta. 
Un simbolo è qualcosa di più in quanto non è legato ad una “risposta automatica”. Un simbolo è definibile piuttosto come un mezzo per ingenerare una modificazione totale nell’operatore attivando la mente in maniera non automatica ma creativa. Il concetto più simile è quindi quantistico. 
Il simbolo opera sulla “totalità” del pensiero di una persona. 
Vi è anche un’altra radicale differenza. Mentre un’ancora è una risultante di un atto fisico, di una memoria, il simbolo viene prima della realtà, e rappresenta una chiave che la nostra mente utilizza per comprendere e “creare” il reale. In termini quantistici noi come osservatori vediamo una realtà (ordine esplicato). Questa realtà è varia ed espressione di una dimensione più profondo inconoscibile con gli strumenti di analisi che abbiamo (ordine implicato). Un simbolo è un elemento che opera a livello “implicato” e ci permette di operare su tutti i livelli in contemporanea.
E proprio per questo un simbolo può essere ”conosciuto” a più livelli contemporaneamente: fisico attraverso esercizi di “vivificazione” dello stesso e sentendolo direttamente nel corpo come il principio che si fa vivo nella sua fisicità, sia visivamente attraverso al sua forma, mentale, attraverso il suo significato in vari ambiti di vita, ed infine a livello morale e spirituale ed inoltre, incominciando a lavorare un simbolo ad un livello i risultati si diffondono alla totalità dei livelli.4  
Nel nostro libro  “Oltre la Trance” indicheremo quindi la controparte di esercizio fisico per permettere di avere subito una “intuizione” del significato, che potrà anche essere punto di partenza per una corretta interpretazione di ognuno di essi su tutti i piani. La parte fisica è  importante e non va trascurata. Questo anche perchè i simboli esprimono una pluralità di piani tra i quali ovviamente anche quello fisico. La loro origine inoltre va spesso ricercata nella necessità di esprimere le sensazioni interiori per mezzo della analogia (analogia che esiste, e che la mente umana riconosce ed adopera) tra queste sensazioni stesse e le sensazioni della vita consueta. Esercizi specifici possono ricominciare a risvegliare tali sensazioni nell’organismo di modo da avviare il percorso che così può continuare su tutti i piani.
Via via che si procede, allora, la comprensione del simbolo aumenta ed entra in azione la voce interna (la cosiddetta «voce del cuore») e l’orecchio interno (le cosiddette «orecchie del cuore»).5
Con questo lavoro il simbolo finisce con l’imprimersi nella mente, e con la sua continua presenza essere sempre pronto ad inspirarla, a suggerirle i rapporti analogici tra le cose. 
Questo modo di operare è di antichissima origine ed è in accordo col funzionamento dell’uomo. 
Molti simboli che ora spiegheremo sono antichissimi, con una forma grafica spesso derivata direttamente dai geroglifici egizi o dalla tradizione degli antichi greci in una tradizione continua ed ininterrotta. Questo è un elemento significativo, in quanto dimostra una stupefacente continuità di trasmissione di sapere durante millenni. La Tradizione però per chi veramente vuole evolversi al limite rappresenta una conferma, non deve però mai essere l’elemento essenziale: quello che è importante è infatti sempre la pratica:  che quanto detto sia un mezzo per attivare e portare l’uomo ad un livello superiore.
Il simbolo per l’accesso al “senza tempo”
Anche se ogni simbolo ha una storia, indipendentemente dall’origine e dal percorso storico agisce sullo stato presente. Al contempo è una chiave per il percorso verso gli stati “fuori dal tempo” coi quali può permettere un contatto diretto. Mentre la descrizione verbale di un’idea prende tempo, la diretta cognizione no. Queste idee agiscono allora direttamente sulla nostra vita.
In questo senso i simboli costituiscono dei modi di moto e di azione, dei fattori che spingono, guidano e portano a condizioni di coscienza non ancora esperimentate, e quindi ad una conoscenza effettiva, diretta, superiore.
Questa voce e quest’udito interiore possono funzionare tanto nello stato di veglia, quanto nel sonno, quanto nei vari stadi di coscienza. 
E simultaneamente alla loro entrata in azione si producono talora dei veri e propri fenomeni materialmente tangibili, si da disperdere ogni possibile scetticismo e che possono solo essere spiegati con una concezione non lineare della realtà.
Dal significato adombrato e racchiuso nei segni si ascende in tal modo ad un possesso cosciente, e l’insegnamento raggiunto, per via di segni, è anche insegnamento di fatto. 
L’azione fecondante del simbolo
Notiamo che quest’azione fecondante, magica, del simbolo sopra la mente, corrisponde perfettamente all’azione consimile dei simboli in politica ed in religione, azione che tutti possono constatare. Si pensi alle ondate di entusiasmo, alle determinazioni eroiche, che può suscitare nei singoli e nelle masse una bandiera, un inno, un simbolo nazionale o di partito, si pensi all’ardore ed al fanatismo che può provocare un simbolo religioso, e si comprenderà come anche in magia il simbolo possa avere una consimile virtù energetica, una consimile potenza di stimolo e virtù di elevazione spirituale. Con una differenza essenziale però: mentre in politica ed in religione il simbolo fa appello all’amor di patria, alla passione di parte, alla fede ed al pregiudizio religioso, ossia unicamente al sentimento, di cui provoca I’esaltazione e la manifestazione; nella nostra disciplina il simbolo non fa mai appello al sentimento, sibbene alle capacità più elevate di comprensione e di creazione della mente e dello spirito. Il sentimento, le credenze, le teorie, il senso stesso di un qualunque inquadramento e subordinamento alla massa, sono elementi umani, ed è un errore basarsi sopra di essi o comunque patteggiare con essi quando si vuole trascendere a degli spazi superiori6.


Articolo del dr. Marco Paret – Tratto dal libro “Oltre la Trance
(http://www.neurolinguistic.com )

