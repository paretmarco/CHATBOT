PARLARE IN PUBBLICO
CARISMA e MAGNETISMO PERSONALE
IPNO-RAPPORT
Una breve introduzione
________________
PARLARE IN PUBBLICO
Una delle qualità più essenziali per una persona è il sapersi esprimere in pubblico. 
Saper parlare, sapersi esprimere, possedere un chiaro modo di porgere, è un primo coefficiente di fortuna, per tutti, per gli uomini e per le donne.
Tuttavia molti non riescono a dimostrare quest’abilità che purtuttavia è in tutti noi.
Due sono gli elementi da sviluppare: avere maggiore abilità espressive, e vincere le paure
Se pensiamo al bambino, egli non ha paura di esprimersi in pubblico, ed è in grado con grida o altro di disturbare anche un’assemblea intera e seriosa.
Quindi la paura di parlare in pubblico è qualche cosa di acquisito, che pertanto può essere facilmente superato.
Le tecniche di PNL e PNL3 sono a tal proposito particolarmente adatte. 
Parlare in pubblico efficacemente significa entrare in una NUOVA PERSONALITA’ più ampia e comunicativa di quella di cui facciamo uso normalmente. E’ possibile. In fin dei conti la personalità è un abito che mettiamo sopra il nostro essere più vero, e proprio per questo può essere cambiata.
Il processo è un processo di TRASFORMAZIONE INTEGRALE
Parecchi sono gli assi sui quali lavorare per aiutare una persona nel sviluppare un efficace public speaking:
* Un primo punto è l’atteggiamento interiore. Capire ed adottare un atteggiamento win-win con il proprio pubblico: io mi esprimo bene e voi siete contenti, quindi guadagnamo entrambi
* Un secondo punto sono gli strumenti dell’espressione: voce, sguardo e gestualità. Procedendo dal rinnovato atteggiamento interiore aiutare ad avere una voce vero, uno sguardo affascinante ed una gestualità coerente. Il 90% della nostra comunicazione è non verbale e perciò dobbiamo curare particolarmente questo aspetto
* Un terzo punto è cosa si dice. Utilizzare la comunicazione ipnoticamente significa saper far sognare il proprio pubblico e farlo entrare in una nuova atmosfera.
* Il quarto punto è la “regia” di quel che si dice. Dobbiamo essere “registi” di noi stessi. Una stessa frase, uno stesso concetto, espresso in momenti differenti del discorso possono più o meno coinvolgere. Impariamo quindi  i tempi appropriati di modo da “catturare” il nostro pubblico
Il dr. Paret è particolarmente esperto nel parlare in pubblico, tenendo frequentissimamente corsi ed avendo parlato in televisioni nazionali, teatri, ed avendo anche una formazione completa sulla teoria e  la tecnica del parlare ad un pubblico.
Perché esiste una teoria ed una tecnica per incanalare e far risaltare al massimo l’espressività individuale. Ovviamente non c’è mai la perfezione, ma c’è sicuramente un modello teorico chiaramente definito sul quale si costruisce un coaching per far sì che chi si esprime si esprima in maniera effettiva e paradossalmente, più spontanea ancora di chi non conosce la direzione da prendere...
Infatti, così come un allenatore rende perfette le naturali predisposizioni di un atleta, sviluppando l’eccellenza in lui partendo dalle sue innate capacità e dalle sue naturali catene muscolari, così il coach che aiuta una persona a parlare in pubblico la condurrò ad esprimersi tenendo conto di quello che la persona può meglio fare.




________________
Un semplice esercizio di PNL 3 : il generatore di nuovo comportamento ed una tecnica quantistica basata sulla luce
L’esercizio che segue potrà aiutarvi a migliorare la vostra espressività
PARTE 1
* Immaginate una persona che sapete esprimersi benissimo ed alla quale vorreste assomigliare
* A poco a poco trasformate nella vostra mente le fattezze del modello in voi stessi: vedetevi agire benissimo
* Associatevi, sentite le sensazioni
* Aprite gli occhi e mantenete per un poco la respirazione del modello


Ripetete una o due volte, senza strafare, poiché il passo successivo è assorbire in voi queste capacità in una maniera che deve essere personalizzata (parte 2).
PARTE 2
* Guardate una normale lampadina da casa (max 70 watt) per 20 secondi ad una distanza di almeno un metro e mezzo ed al contempo IMMAGINATE come vorreste essere (non fate questo esercizio se avete maculopatia)[1]. La luce bianca porta il neurone visivo al massimo di eccitazione. Ritornando al punto di quiete è come se passasse attraverso tutte le configurazioni mentali possibili. 
* Chiudete gli occhi e non pensate a NULLA, guardate solo l’immagine residua luminosa evolversi.
* Aprite gli occhi e permettetevi di sentire come quest’immagine sia diventata “parte” di voi, in una maniera che avreste difficoltà a spiegare ma purtuttavia molto vera.


ULTERIORI CONSIGLI
Utilizzate lo specchio per migliorare lo sguardo. La sera prima di andare a dormire guardatevi e ditevi che il vostro sguardo è forte ed attraente. Poi andate a dormire: in una certa qual maniera certe cose in voi cambieranno ed anche il vostro sguardo progressivamente si modificherà


Ovviamente questo è solo un assaggio per capire che potete cambiare il vostro sentito individuale.
Un corso per parlare in pubblico va fatto in pubblico. E’ una tautologia, ma è anche una realtà assoluta. Non si può imparare a nuotare senza acqua.
Vi aspettiamo quindi alla nostra prossima formazione… 
________________


Carisma e Magnetismo Personale
L'influenza personale ed il carisma nella comunicazione sono proprietà inerenti alla natura dell'uomo che chiunque può sviluppare ed incrementare.
Ma quali ne sono le chiavi? 
Sotto il piano prettamente fisico tre sono gli elementi fisici che possiamo utilizzare:
* La voce
* La postura
* L’occhio  è anche uno degli elementi fondamentali. Se, guardando la storia, ricerchiamo le cause del successo degli uomini famosi di ogni tempo, di qualsiasi nazione, ci si può rapidamente rendere conto che questo successo deriva sempre dalla loro capacità di "affascinare" magneticamente gli interlocutori.
Ma il carisma non è semplicemente qualcosa che nasce da un utilizzo meccanico di questi strumenti. E’ una dote interiore, anche se percepita all’esterno.
E’ come un’energia che nasce dall’interno.
Generalmente, l'espressione “Magnetismo Personale” serve a designare quella specie di potente fascino che alcuni individui producono sui loro simili. Senza che essi sembrino fare alcunché di speciale, questi individui ispirano la simpatia, l'interesse, la considerazione. La loro presenza è gradita, si prova come un bisogno di renderseli amici, di conquistare la loro stima.
Né la bellezza, né la ricchezza, né il successo, né le qualità morali possono identificarsi coll'indefinibile e sottile irradiazione che emana l'individuo magnetico che ha qualche cosa di più e di diverso: vi è l'impressione di un serbatoio di forze la cui vicinanza vi attira, appunto come un campo magnetico attira tutto ciò che di suscettibile d'influenza si trova in sua prossimità.
* Nella vendita, la persona che ha carisma vende soprattutto perché il cliente si “affida a lui” e sente di poterlo fare in quanto lo sente “professionista vero”.
* Nell’azienda, il carisma è quello che è l’elemento base di un “leader” non imposto dalla gerarchia ma invece riconosciuto dai subalterni.
* Nelle relazioni personali il carisma fa emergere alcune persone invece di altre.
* Nel parlare in pubblico si avverte qualcosa di più che la semplice esposizione di concetti.
* Anche il terapeuta che ha carisma ottiene risultati più facilmente, e se guardiamo alla storia sono pochi i grandi terapeuti senza carisma
* Ricordiamo inoltre che il successo personale oltre che dalla competenza, dipende dalla capacità di gestire adeguatamente la propria capacità di relazionarsi.


Avere ascendente è una cosa assolutamente naturale. Ad esempio anche le società di scimmie riconoscono l’autorità di qualcuno e non sempre sulla base della lotta, anzi questa spesso non serve e allora la semplice postura definisce il leader. Ma a questo punto, se riflettiamo su questo fatto dobbiamo concludere che poiché le scimmie non pensano come noi, dobbiamo pensare che si tratti di qualcosa innato, che in certe circostanze può essere risvegliato.
In che cosa consiste dunque questa misteriosa energia e pur tuttavia reale e tangibile? Perchè uno la possiede e un altro no? perchè una persona ne possiede poca ed un altro apparentemente molta? E da dove proviene? A quali fonti possiamo attingerla?
Per arrivarci dobbiamo dapprima imparare ad avere più padronanza di noi stessi. Il mondo odierno non tende a costruire carisma, perché tende a trasformare le persone in “fruitori” di televisione, programmi fatti da altri, notizie. Tende cioè ad obnubilare la capacità di pensare con la propria testa.
Un primo elemento chiave è invece che la persona che appare “magnetica” tende nel comportamento ad essere meno “automatica”, ovverosia meno legata a condizionamenti rispetto alla persona normale.  Apparentemente è meno toccata da preoccupazioni che toccano la mente di altri. E’ più verticale. Questa qualità può solo essere acquisita con esercizi che portino a centrarsi ed ad essere più presenti. Possiamo anche aggiungere che ha meno tendenza a farsi trascinare nelle conversazioni degli altri ed ha più capacità anche di stare silenziosa se serve. Ci sono persone con forte carisma che parlano pochissimo.
Un secondo elemento è che questo “magnetismo” appare legato ad una potente vitalità equilibrata. Alcool, eccitanti, ed altro tendono a produrre reazioni incontrollate ed a ridurre vitalità e carisma vero. 
Quindi più la persona è magnetica più è libera dagli automatismi e viva.
Non si può quindi “copiare” la libertà. La via per arrivarci nella maniera più equilibrata è 1) attraverso sapere come essere coscienti di sé stessi e del momento presente e 2) conoscere come aumentare la vitalità.
Sicuramente se avete carisma siete anche più persuasivi. A momenti non avete bisogno neppure di conoscere le tecniche di persuasione linguistiche in quanto la vostra persona stessa convince al di là di ogni parola.
E’ infatti importante ricordare sempre che il 95% della comunicazione è non verbale.
E’ importante capire anche che essere persuasivi non significa costringere l’altro. Significa invece attirarlo a sé e si basa anche sullo sviluppo di sensibilità all’interlocutore. 
Aumentando il vostro impatto secondo le regole del carisma aumentate la probabilità che l’altro vi segue. 


Il magnetismo sano è una via di potenza assoluta con dei risultati impensabili.
Se guardiamo alla storia, Plutarco racconta ad esempio che Giulio Cesare, nella sua gioventù, trovandosi vicino all'isola di Rodi, cadde in mano ai pirati che catturarono la sua nave e lo fecero prigioniero. Egli ebbe però sempre un particolare ascendente su di essi. Più in generale, mantenne un comportamento piuttosto particolare con i pirati e sotto certi punti di vista ambivalente, trattandoli sempre come se fosse lui ad avere in mano le loro vite e promettendo più volte che una volta tornato libero li avrebbe fatti uccidere tutti[2](cosa che poi fece); allo stesso tempo paradossalmente, però Cesare compose numerose poesie e le sottopose poi al giudizio dei suoi carcerieri. In questo breve racconto, che diviene più completo se pensiamo anche allo sguardo magnetico di Cesare, di cui molti parlarono, troviamo già una definizione dell’uomo magnetico e capace di persuasione, che segue la sua linea ed allo stesso tempo porta in “confusione” gli altri. Giulio Cesare esercitava il suo impero su di essi ad un punto tale da sembrare che fosse piuttosto un dominatore anziché un prigioniero. Quando voleva riposare o dormire, proibiva a loro di fare alcun rumore ed essi l'obbedivano senza discutere. Egli li ingiuriava e li comandava come servitori ed essi non erano capaci di disobbedirgli.
Per continuare con esempi dell’antichità, Cicerone fa menzione di un certo Titinius, in Roma , che con il solo sguardo privò della parola il senatore Curio (apprezzato per la sua dizione perfetta) mentre stava parlando contro di lui nel senato[3].
Fascinazione della voce e dell’occhio è anche quella di Napoleone[4]. Quando questi ritornò dall’Elba. Re Luigi XVIII spedì contro di lui il V reggimento. Napoleone si avvicinò al reggimento da solo, scese da cavallo e con lo sguardo diretto disse "soldati del quinto reggimento, mi riconoscete,. Se anche uno solo di voi vuole sparare all'imperatore, lo può fare adesso". Dopo un breve silenzio i soldati gidarono "Viva l'imperatore" e marciarono con lui a Parigi.[5]
Già il semplice atto di guardare qualcuno ha un significato. Sicuramente di interesse. Guardiamo più spesso le persone che ci interessano o piacciono che le altre. Se poi l’occhio è esercitato la potenza di esso è ampliata.
Ognuno possiede in sè gli elementi psicologici e mentali propri ad agire sui propri simili, ma non tutti li utilizzano allo stesso grado.
Come abbiamo detto, la manifestazione più evidente e caratteristica del "potere personale", è  l'arte di convincere.  Questo convincere è basato sulla capacità di essere percepito in maniera affermativa dagli altri.
La persona che possiede le sue chiavi,  è facilmente creduta in quello che dice, dimostra un ascendente sugli altri. 
Le leggi che presiedono a tali risultati sono insite nella natura stessa dell'uomo. Con il progresso, nella nostra società, tali capacità divengono inoltre sempre più importanti, in quanto la lotta si fa più serrata ed ogni nostro successo dipende da molteplici fattori. 
È infatti importante per l'uomo, nella società, di crearsi una posizione grazie al suo lavoro, alle sue conoscenze ed alla sua condotta: si tratta di ambizioni più che legittime. Ma poichè le conoscenze, il lavoro e la condotta morale non bastano sempre, allora diventa un dovere l'acquisire ciò che manca. Un'educazione che non apra al segreto della potenza e della riuscita, un'educazione che non insegni le leggi immutabili del potere della comunicazione persuasiva è incompleta. Quella che segue ora è un’introduzione alla conoscenza delle dinamiche di Persuasione collegate con le dinamiche di Fascinazione, e come attivare sempre i meccanismi profondi del cervello rettiliano.
Sono tre i procedimenti coi quali generalmente agiamo sui nostri simili: dapprima, essi sono influenzati dall'uso delle mani e dai gesti; poi, coll'uso degli occhi; in terzo luogo, da suggestioni, o da quello che loro si dice. Indipendentemente da questi tre modi la vostra intenzione e concentrazione mentale è comunque sempre  fondamentale. È come se vi fosse infatti un'influenza invisibile, che è, sia un'emanazione sottile d'una forte potenza di volontà, sia una impressione generale prodotta dalla combinazione dei tre processi descritti più su. Se concedessimo che la telepatia o trasmissione del pensiero esista veramente, - e molti non ammettono dubbio su questo, - dobbiamo qui riconoscere una forza proveniente da questa sorgente. E chi non lo concede può semplicemente ammettere che un insieme di elementi non verbali coordinati inconsciamente e non enumerabili hanno un impatto. Non dobbiamo infatti discutere qui l'esistenza o la non-esistenza di questa sottile emanazione che rende un individuo magnetico, poiché, qualsiasi cosa esista essa è sotto la direzione ed il dominio della mente, e può essere sviluppato con esercizi che sviluppano la personalità interiore. Nel documento allegato ne sponiamo qualcuno.


Alcuni accorgimenti per avere maggiore impatto
Diamo ora alcuni semplici consigli per gestire sguardo e voce. Per esercitarli il meglio è mettersi davanti ad uno specchio e mettervi a parlare come se aveste davanti un interlocutore.
Ricordate anche che dovete avere “grazia” per esercitare vero carisma. 
La grazia non deriva dall'intelligenza. Più assai che da questa facoltà, essa dipende dal carattere e dall'umore. Le persone superiori la possiedono quasi connaturata, giacché applicano un controllo mentale positivo e si rendono conto dei difetti che potrebbero renderli antipatici.
Il malumore, per es., è incompatibile colla grazia. II viso si rannuvola, le sopracciglia si corrugano, la bocca si torce in una smorfia, la parola diventa secca, dura, sgradevole; si malmena tutto e tutti. Ogni grazia (almeno pel momento) è perduta. Se gli accessi diventano continui, ecco un individuo brontolone, ringhioso, atrabiliare, insopportabile agli altri e a se stesso. E’ vero che si racconta di grandi leader intrattabili, ma è anche vero che molto spesso questa loro intrattabilità coincide proprio con il periodo del loro tramonto. L’umore positivo è invece una chiave per un forte carisma. 
A tutti può succedere di « uscir dai gangheri », ma una persona ben educata non commetterà mai la sconvenienza di far sopportare a degli incolpevoli le conseguenze di un fatto che non li riguarda.
Ci si chiederà come è possibile uscire dal proprio carattere e mostrarsi di umore socievole. Occorre dunque fingere i nostri sentimenti? No, il segreto non è questo.
Per acquistare un umore piacevole basta praticare la benevolenza e la benevolenza deriva dall'indulgenza. Le persone indulgenti sono quelle che hanno saputo convincersi di due verità:
1°. Se è vero che nessuno è senza difetti, noi pure abbiamo dei difetti, pei quali desideriamo indulgenza;
2°. Il mondo è bello perchè è vario. Se tutti fossero fatti su uno stesso stampo, la vita sarebbe uno spettacolo ben noioso. La mania di riformare il prossimo è dunque una mania sciocca e nociva.
Le persone indulgenti sanno scusare i torti e gli errori o, almeno, cercarne le attenuanti. Non occorre dunque essere buoni per essere indulgenti: basta essere intelligenti.
« Chi più comprende, più perdona ». Comprendere — dice il poeta — è amare.
E infine, se ancora non riuscite a praticare facilmente quanto detto sopra, può essere per vecchie reazioni inconscie. Allora degli esercizi di cambiamento personale potrebbero esservi altamente utili (vedi anche le nostre passate neswsletters)
Utilizzo dello sguardo
Atteggiamento Mentale:. Lo sguardo convenientemente esercitato seduce e soggioga. La sua importanza, è assai più considerevole di quella della bellezza paramente fisica degli occhi. Non si tratta di dar loro una dura fissità, ma bisogna imparare  un'espressione speciale perchè abbiano tutto il loro splendore e la forza di penetrazione sorridente e dolce. 
Lo sguardo potente non deve essere ovviamente solo un atteggiamento, deve essere uno stato interiore. Abbiate un sorriso interiore e guardate alla vita positivamente, ma siate anche determinati. Ricordate che determinati non significa testardi ad ogni costo. Significa “determinati verso un obiettivo”. Se non avete un obiettivo non potete essere determinati. E più il vostro obiettivo è alto, più sarete in grado di essere determinati su obiettivi inferiore, ma se serve avrete anche il coraggio di modificare la direzione, al fine di raggiungere il bene più grande cui mirate.
Non potrete infatti mai aver l'aria di determinazione senza essere veramente determinati. Non è possibile che facciate le cose che non credete di poter fare. Quando c'è una MANCANZA di questa FIDUCIA IN VOI STESSI, non potete che DESIDERARE di fare quelle cose. La mancanza di fiducia, l'assenza di fede reprime tanto la potenza di volontà che non ve ne potete piu servire. Questa è una delle cose più importanti alle quali dovrete sempre pensare.
Ricordate che potete ottenere quello che pensate di poter ottenere. Se sentite di non poter persuadere gli altri, non potete in nessun modo esercitare la vostra potenza di volontà. Potrete desiderare di influenzarli, ma questa mancanza di fiducia nella vostra propria abilità impedisce la libera azione della vostra volontà, e non otterrete praticamente nessun effetto, giacché, laddove la volontà non è robusta, la suggestione non potrà essere fatta bene, e gli occhi vostri non potranno avere l'espressione voluta. Ricordatevi che gli occhi sono le finestre della mente, o dell'anima, e che una volontà debole dà loro una tutt'altra espressione di quel che ne dia una volontà forte e gagliarda. Ricordatevi pure, che, se volete riuscire nel miglior modo possibile, voi dovete avere una fiducia illimitata una completa sicurezza nella vostra abilità di arrivare a qualche risultato speciale. Questa fede, questa fiducia, vi metterà in grado di servirvi di tutta la potenza di volontà che possedete, per raggiungere il fine che desiderate conseguire. Quanto più spesso vi servirete così della vostra volontà, tanto più rapidamente essa crescerà in forza, finché non sarà diventata un agente potente della vostra esistenza. La più gran parte della gente crede di VOLERE quando non fa che DESIDERARE. Se potete imparare a volere, invece di semplicemente desiderare, potrete compiere miracoli, ed esercitare su quelli che vi avvicinano, un'influenza che sarà davvero miracolosa, perchè la più di gran parte della gente, non ha mai sviluppato la propria potenza , volontà, non sa come svilupparla, e il poco che essi ne posseggono, è il risultato di un accidente o della sorte. Questo non vuol dire che il desiderio non possa servire, ma solo in seconda istanza, quando voi sarete capaci di “crearlo” in voi, quasi recitarlo invece che esserne vittime. Per influenzare allo stato di veglia, tale desiderio sarà allora a volte l’involucro esterno di quella che all’interno è volontà assoluta. 


Parlando: Nell'avvicinarvi a qualcuno, guardatelo sempre direttamente. Potrete guardarlo negli occhi, potrete guardarlo alla radice del naso, fra gli occhi, alle ghiandole, o, se lo fissate per molto tempo, potrete cambiar il punto del vostro sguardo da un poco più su di questi punti ad un poco più giù di essi, ma non smettete di guardarlo tutto il tempo, almeno finché non avrete finito di formulare la proposta che desiderate che egli accetti. Nello stringere la mano di qualcuno sopra al quale si desidera avere un'influenza accompagnare alla stretta di mano e allo sguardo il desiderio di trasmettere gli ordini mentali.


Ascoltarsi parlare: Lo sguardo per essere efficace deve coordinare la sua azione con l'azione del pensiero trasmesso attraverso le parole. Un elemento fondamentale è allora il seguente: "lo sguardo non deve mai rappresentare un sentimento differente da quello che deriva dal pensiero che si esprime a parole e soprattutto, non deve essere contrario a tale pensiero".
Non è raro infatti, che durante una conversazione oppure una discussione, si sia assaliti da pensieri estranei all'argomento di cui si parla. Questi pensieri producono inconsciamente cambiamenti nell'espressione, il quale rischierebbe allora di mancare della convinzione necessaria per impressionare l'interlocutore. Una tattica molto valida è allora la seguente: ascoltarsi e sentirsi parlare. Questo va ovviamente fatto senza dare l'impressione che si seguono le proprie parole e ce se ne compiace, poichè altrimenti si distruggerebbe l'impressione di spontaneità.
________________


LA COMUNICAZIONE IPNOTICA DI RELAZIONE 
 image-new-08 
Ipno-rapport: ovverosia il potere della Comunicazione di Rapport istantaneo. Con tale nome indichiamo una serie di tecniche per risultati personali e professionali insegnato in esclusiva presso la nostra scuola. 


Cercavamo qualcosa di veramente applicabile con facilità estrema nella vita quotidiana, che potesse superare ed integrare in efficienza e praticità tutti i paradigmi finora conosciuti di PNL, ipnosi ed altro; finalmente possiamo dire: ci siamo! Siamo andati infine oltre al semplice studio della realtà soggettiva dell'uomo con metodo scientifico. Immaginiamo per un istante infatti che possa esistere una disciplina che abbia il fuoco sulla realtà che si crea all'interno di una relazione umana per rendere non solo più efficaci, ma anche più soddisfacenti calorose e piacevoli tutte le nostre relazioni. E supponiamo cosa accadrebbe se scopriste che tale tecnica può essere impiegata per ampliare le relazioni personali, di lavoro, professionali, terapeutiche, moltiplicando i vostri risultati. Non vogliamo dire che quello che proponiamo qui potrà cambiare totalmente la vostra vita, fino a farvi domandare cosa facevate prima di seguire questo corso, ma forse ci andrà più vicino di quanto pensiate. 


* Il rapport umano:
chiave profonda del comunicare. 
Pensate a quando vi siete trovati ad essere perfettamente a vostro agio con un'altra persona. Nella situazione di "rapport" o rapporto umano scopriamo il massimo di comunicazione tra due individui ed anche una posizione piacevole per entrambi. Una tecnica non potrà mai esplicare appieno il suo incredibile potenziale finché non riusciamo ad entrare, con chi ci sta davanti, in “rapport” umano: e lo stato di rapport è costituito da: 


 blebul1a 
         attenzione, 
 blebul1a 
        forte scambio emozionale a livello subliminale. 


L'essenza del rapport è nell'ingenerare reciprocamente reazioni interne, che in quanto inconsce sembrano misteriose, fino a far nascere un sistema di relazione con chi ci troviamo davanti. Questa è sicuramente la prima volta che potete trovare un'analisi così approfondita e correlata inoltre con l'ennegramma, di cui la nostra scuola è depositaria di una tradizione originale. Una relazione dipende da: schemi di pensiero, dinamiche e sequenze specifiche, controllo del nostro linguaggio non verbale e soprattutto la capacità di controllare la nostra comunicazione subliminale attraverso le parole. Dal linguaggio ipnotico abbiamo infatti estratto elementi che esprimono similitudini e bisogni fino a creare istantaneamente stati emozionali. 


Se ricordate per un istante una volta nella quale avete potuto essere aperti attenti e disponibili nei confronti di un altro, potete sapere quanta importanza avessero le vostre emozioni e come queste si ingenerino apparentemente inconsciamente. Quello che affermiamo è che voi potete controllare e progettare tali stati emozionali, e nei nostri corsi, imparate come utilizzare le abilità di rapporto umano per aumentare radicalmente il vostro successo.


 Traendo concetti dai campi della PNL3 e delle sue ultime derivazioni ( e vogliamo rimarcare che ciò che viene insegnato è anni luce oltre quanto potreste avere già appreso in qualsiasi corso), dall'ipnosi , della linguistica, dalle tecniche subliminali, dallo studio dei tipi dell'enneagramma e da altri ancora, abbiamo creato e compilato strategie e tecniche che spingeranno i vostri risultati e la vostra soddisfazione più in alto di quanto abbiate mai sognato.


 Se siete alla ricerca di qualcosa di veramente innovativo ed efficace per la vostra professione e la vostra vita quotidiana, questo è un passaggio essenziale. 


 blebul1a 
        Nella negoziazione e nel commercio lo sviluppo di una comunicazione di relazione è l'unica via sicura per arrivare a posizioni Win-Win (vincenti per entrambi), le uniche veramente valide nel lungo periodo. 


 blebul1a 
        Nella terapia, una corretta creazione di rapport può far ottenere in una o due sedute quello che altrimenti prenderebbe anni (o non sarebbe mai raggiunto): il rapport e la fiducia sono la chiave dei risultati più profondi e duraturi. 

 blebul1a 
        Nella vita personale, significa potersi aprire alla possibilità di maggiore soddisfazione e benessere. 

Queste tecniche sono comprese all’interno della formazione completa in Ipnosi e PNL in quanto rappresentano l’intersecarsi della sottigliezza delle tecniche ipnotiche con la pragmaticità dell PNL3 e portano inoltre in sé anche riferimenti all’Enneagramma e varie altre tecnologie.


________________










________________
[1] Gli esercizi sono ovviamente dati rivolti a persone senza difetti congeniti alla vista o altro che possano precludere l’osservazione di sorgenti luminose. Se invece siete miopi o presbiti o astigmatici non vi sono controindicazioni di alcun tipo
[2] Plutarco, Cesare, 2,4
[3] Cicero de Claris Orat. §60
[4] I contemporanei dicevano di Napoleone che aveva un occhio ipnotizzante, qualche volta molto buono e qualche volta come quello di una fiera (riportato da Seligmann - pag. 491)
[5] La capacità di influenzamento può anche essere innata anche se non per questo può essere appresa: alcune persone manifestano questa capacità ed hanno una potenza di sguardo anche controvoglia. Nell’antichità, Damascius racconta di un certo Maximinus che visse sotto i re Leo (457-74) e Zeno (471-91). Questi aveva degli occhi così potenti che tutti coloro che lo osservavano, erano avvinti se non volgevano lo sguardo altrove. Poiché Maximinus aveva coscienza del suo potere non si mostrava mai apertamente agli altri e manteneva sempre il capo chino verso terra. (Damascius, Isidor, 204)