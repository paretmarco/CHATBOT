Introduzione all'Utilizzo dell'Ipnosi per Curare la Frigidità ed altre Disfunzioni Sessuali - sviluppare la virilità
L’ipnosi è uno strumento molto potente. Tuttavia, quando si parla di sessualità, a causa della disinformazione e dell'ignoranza, nonché per ragioni storiche, l’ipnoterapia non viene solitamente abbinata al piacere erotico, bensì alla cura di disfunzioni sessuali; un cliente visiterà un terapeuta più per rimuovere un ostacolo ad una sana vita sessuale che per migliorarne la qualità.
Essendo l’ipnosi una via per migliorare la persona entrambe le direzioni sono possibili.
In effetti l'ipnoterapia più essere un ottimo rimedio per molte disfunzioni, anche se non una cura universale funzionante sempre e comunque. Ma le stesse suggestioni che in una persona con problemi possono permetterle di riappropriarsi di sé stessa, possono portare ad ampliare  il piacere in chi invece è già aperto a tali manifestazioni di sé. Vi è quindi una continuità tra le suggestioni che possiamo dare durante l'ipnosi erotica o nella seduzione e nella seduta ipnoterapeutica classica.
Infatti in un caso come nell’altro, miriamo ad aprire la sensibilità del partner ed aumentare il potenziale di provare sensazioni.
Poiché questo è un fatto naturale, possiamo dire che aiutiamo l’altro ad aprirsi alla sua sessualità naturale. La società moderna ha poca idea di quello che sia la naturalità. Questo significa che i progressi che possono essere ottenuti con l’ipnosi sono particolarmente significativi.
Non tutti gli ipnoterapeuti tuttavia trattano problemi sessuali, in quanto è necessaria una conoscenza dell’argomento.
Dovremo quindi vedere di volta in volta per quale problema e per quali sintomi volete cercare l'aiuto di un ipnotista ed eventualmente, a seconda del problema specifico, quali siano le qualifiche supplementari che la guida deve possedere.
Uno dei problemi spesso più facilmente risolvibili è quello dell'eiaculazione precoce nell'uomo. Sicuramente in molti casi non c'è bisogno di ore di lavoro di regressione per ottenere l'effetto desiderato: basterà una induzione come l'ipnosonno seguita da uno script  abbastanza semplice.
Risultati possono essere ottenuti anche con l’autoipnosi. In tal caso, se volete scrivere voi uno script per risolvere questo problema, ricordatevi di evitare la negazione, in altre parole una formulazione come "non eiaculerai precocemente" va evitata, meglio "sei in grado di trattenere il tuo seme quanto vuoi ed avere quanti orgasmi vuoi prima di eiaculare” e aggiungere delle immagini appropriate per aumentare, se necessario, l'efficienza delle suggestioni.
Un altro problema molto comune che viene presentato dal cliente al terapeuta e che non è di per sé una disfunzione sessuale ma è egualmente importate per noi perché gioca un ruolo importante nel campo della seduzione è la mancanza di fiducia o di stima in sé stessi, con tutte le sue possibili sfaccettature. Questo è un problema che può essere risolto a volte molto efficacemente con l'ipnosi e la presenza, soprattutto se il lavoro è fatto da uno psicologo e coadiuvato da apposite sedute. Questo è una branca delle più fiorenti dell'industria del benessere mentale: dozzine di suggestioni pre-registrate su come far crescere la vostra fiducia in voi stessi sono disponibili ovunque, forse anche nella vostra libreria di fiducia. Come al solito, non aspettatevi miracoli da nastri preregistrati; una vostra autoristrutturazione potrebbe essere molto più utile. Il lavoro in collaborazione con un professionista può anche dare risultati molto buoni.
Questi infatti può guidarvi in un vero e proprio “coaching” facendovi scoprire i vostri punti di forza e di debolezza ed aiutandovi ad operare su di questi.
Infine menzioniamo che lavorare sulla tecnologia della presenza e del magnetismo tende spesso a far sparire da soli questi problemi.
La cura della frigidità e dell'impotenza con l'ipnosi è anche possibile. Una metodica può essere la “moltiplicazione delle sensazioni”.
Anche il più piccolo segnale di eccitamento registrato in passato, può essere utilizzato a questo scopo. E' importante specificare che anomalie fisiche non possono essere facilmente corrette per mezzo dell'ipnosi.
 Vi è la ricerca ipnoterapeutica per la cura del cancro, vi è la prova della capacità del subconscio di accelerare una guarigione, anche la connessione fra mente e corpo è stata provata, in alcuni casi la chirurgia oculare è stata addirittura soppiantata grazie alla tecnologia Ultradepth©, ma le possibilità di creare qualcosa di assente fin dalla nascita sono praticamente nulle. Siate onesti con voi stessi se avete un tale problema e se le radici della vostra disfunzione sono prettamente fisiche e non psicologiche, fatevi un favore, non illudetevi e soprattutto non prendetevi in giro da soli, bensì cercate un medico che possa risolvere la situazione..
22 – Step B - Potenziare e Sviluppare la propria Sessualità – Miscellanea di metodi e tecniche differenti di tipo ipnotico
Vi sono parecchi metodi ipnotici per potenziare e/o recuperare l'aspetto fisico della propria sessualità e questo capitolo ve ne offre una interessante miscellanea.
L'ipnosi è infatti una strada che permette di accedere ai livelli profondi dell’uomo.  Lo stato di trance è anzi tra i metodi più indicati in quanto implica in sè stessa un “lasciarsi andare” e caratteristica della situazione sessuale è appunto questo.
Tanto l’uomo che la donna possono trarre vantaggio dall’imparare a scendere in autoipnosi e dal praticare tale tecnica con regolarità.
La sessualità è strettamente connessa alle parti più profonde del cervello e della psiche.
Accanto ed insieme a questo livello è ovviamente importante il contesto relazionale: il livello della relazione tende a condizionare come viene percepito l’atto stesso. Il processo è anche inverso: la qualità del rapporto sessuale può riflettersi su aspetti della relazione.
Questo capitolo, pur menzionando tutte le principali metodiche, è volutamente concentrato e vuole dare un accenno a quello che può essere fatto. Vi invitiamo per maggiori approfondimenti ad una prossima edizione di quest’opera oppure ai nostri stage pratici nei quali potrete anche ricevere validi consigli per la messa in pratica di quanto indicato più sotto. 
Vari esempi di Metodologie per l’Ipnoterapia Sessuale
I vostri pensieri controllano il vostro cervello ed il vostro cervello controlla il vostro corpo. Di base noi siamo in controllo del nostro corpo, ma le ansie e le preoccupazioni possono allontanarci da ciò.  Le tecniche ipnotiche possono permetterci di riprendere controllo su noi stessi e sul funzionamento del nostro corpo.
Metodiche Metaforiche: Queste tecniche fanno appello alle facoltà immaginifiche della nostra mente. Un esempio di tali tecniche è ad esempio la metafora Stanza di Controllo : questa tecnica mette in moto dei processi inconsci che collegano il cibo ed il sesso. Il processo è il seguente: il cliente immagina di entrare nel proprio ipotalamo, il centro di controllo dei sentimenti e dei desideri. Qui i sono vari controlli, quello del cibo e anche quello del sesso. La leva può essere spostata da 0 a 10. 10 è la leva massima. Così come può essere fatto col cibo, può essere fatto col sesso. Lo spostamento della leva viene fatto chiedendo di segnalare quando il corpo sente la differenza. Il processo può essere portato avanti e collegato  anche con una negoziazione inconscia. Tale tecnica, usata con successo in contesto terapeutico è semplice da mettere in atto. 
L'analogia tra cibo e sesso può anche essere utilizzata per superare difficoltà legate all'accettazione di elementi del partner. Si può suggerire il cambio di gusto partendo dal cibo e ricordando quando da piccoli qualcosa non ci piaceva e poi abbiamo cambiato gusto.
Accanto all’approccio mentale appena accennato, quasi esclusivamente metaforica e diretta abbiamo delle tecnologie mentali indirette.

Metodiche Indirette di rievocazione: Le tecnologie mentali indirette si basano su processi di recupero delle sensazioni e concentrazione sulle stesse. Esse si basano sul pensiero che se io rievoco un’emozione al contempo posso sperimentarla cenestesicamente. Queste tecniche fanno molto uso di comandi nascosti del tipo: "mi chiedo se ti rendi conto di quanto tu possa essere eccitato, di come tu possa sentirti completamente caricato sentendo l'eccitazione dalla testa ai piedi. Mi chiedo se tu non possa trovare un modo di provare piacere da ciò" (menzionare delle ragioni di provare piacere, tra le quali il provare piacere per sè stessi) si può completare con una suggestione del tipo: "così come tu ti sei focalizzato sulle sensazioni di poco fa, così puoi esserlo quando sei con tua moglie”.
A complemento della precedente si può anche suggerire al paziente che quando il partner è eccitato anche lui è sempre più eccitato
Metodiche per Analogia: Infine di particolare interesse sono le metodiche "analogiche" basate cioè sull'analogia. Un esempio è ad esempio utilizzare la rigidezza di un arto, per mostrare il controllo che la mente inconscia ha su di un arto. Al paziente viene detto che la sensazione può spostarsi  anche sul suo pene. Il braccio viene poi rilassato ed il paziente fatto scendere ancora in trance. Una analgesia e rigidità più semplice che col braccio si può fare con il dito. Analogamente l'insegnamento dell'analgesia può poi essere un aiuto per evitare l'eiaculazione precoce. Un'altra metafora utile per la donna è ricordare l'appetito per favorire la lubrificazione. Vi è infatti, come abbiamo detto, un forte legame tra sesso e cibo, ed entrambe queste funzioni sono coordinate da aree cerebrali vicine. Ricordare il momento del cibo stimola a livello inconscio l'analogo processo della lubrificazione.

Ulteriori Elementi: E' importante togliere il peso della performance nel sesso. In altre parole l’atto sessuale deve essere vissuto stando concentrati nell’ora e non focalizzandosi ad un risultato. Per ottenere questo risultato può essere utile  ricordare ad esempio che ci sono tipi diversi di erezione o di lubrificazione oppure suggerire che si può essere anche temporaneamente egoisti (togliendo così l'attenzione da quel che accade).
L'eccesso di attenzione e preoccupazione è dannoso. Nel caso invece di pazienti bloccati con mancanza di eiaculazione per troppa attenzione gli si può suggerire che si guardano dall’esterno, curiosi di vedere quel che capita. Un altro metodo è quello di dare confidenza al proprio corpo. 
Anche l'espressione delle fantasie sessuali è utile. Il paziente le esprime poi al suo partner e questo porta ad un approfondimento della relazione. Un altro vantaggio di tale recupero è quello di abbandonarsi alla fantasia sessuale qualora il paziente non riesca a fare attenzione alle sensazioni. Queste suggestioni possono rendere il tutto col tempo più automatico in quanto una caratteristica dell'atto sessuale è l'automaticità. Infine uno spazio dal quale può essere riattivato il desiderio sessuale è il sogno. Rappresenta infatti un elemento da riconoscere ed integrare.
Un altro metodo è dire che ogni tocco del partner ricorda e rivivifica altre esperienze.
Ogni cosa che noi impariamo può essere inoltre potenziata con un'appropriata visualizzazione. Una delle maniere più semplici è chiudere gli occhi ed assistere come ad un film, rendendolo il più vivido possibile.Per migliorare infine l'efficienza nel futuro della performance. Immaginarsi di osservarsi in una sfera di cristallo è una tecnica ipnoterapeutica efficace talvolta usata a questo proposito, vedendosi fare l'amore bene nel futuro.

Cosa è l’Ipnosi? Ipnosi e Struttura della Realtà
Tutti i nostri comportamenti e percezioni sono il frutto del funzionamento della nostra mente.  La comunicazione varia le nostre reazioni: ad esempio una pubblicità potrà contribuire a far sì che noi decidiamo di acquistare un oggetto.
Con il dialogo, le parole e la comunicazione non verbale siamo in grado di influenzare le reazione nostre e degli altri tutti i giorni.  Definiamo “ipnosi comunicazionale” il mettere in atto dei mezzi per variare le nostre reazioni attraverso la comunicazione per distinguerla dalla cosiddetta “ipnosi fisiologica” dove utilizziamo risposte fisiologiche per indurre tale stato. L’ipnosi comunicazionale è un campo promettente e che non si basa necessariamente su elementi fisici, bensì su quello che avviene nella testa di una persona nel gioco dell’interazione con gli altri. Tutti i giorni comunichiamo.  E’ importante farlo bene… Semplicemente con le tecniche che proponiamo in questo libro stiamo imparando a farlo bene e con efficacia.
Lo stato di coscienza che l’ipnosi induce ci permette in una certa maniera di plasmare la configurazione dei neuroni (cellule cerebrali) presenti nel cervello. Possiamo immaginare che ogni nostro pensiero corrisponde ad una specifica configurazione neurale. Se, ad esempio, decido di alzare il braccio, i neuroni assumono immediatamente (metaforicamente) una determinata disposizione.
Quindi è possibile riconfigurare le cellule cerebrali in maniera tale da rimuovere i limiti interiori e fissare i propri obiettivi. Per imparare cosa è l'ipnosi, dovete capire cosa significa essere ipnotizzati e cambiare stato di coscienza.
Lo stato di coscienza abituale della maggior parte delle persone è spesso limitato, e percepisce solo una piccola parte della grandezza della realtà. 
Possiamo pensare che tutti i nostri comportamenti automatici abbiano degli schemi neurali corrispondenti. Ogni qual volta vi è la necessità, noi accediamo a questi schemi eseguendo dei binari prestabiliti: quando qualcuno ci porge la mano, noi gliela stringiamo; se il semaforo è rosso, noi arrestiamo il moto della macchina; se il telefono squilla, noi rispondiamo. Questa regola vale anche per tutti quei comportamenti indesiderati e per tutti i disturbi del comportamento che ci rendono la vita difficile: quando si presentano le condizioni prestabilite, scatta il programma, il nostro comportamento indesiderato. 
Ma se guardiamo alla nostra esperienza, possiamo renderci conto che a volte riusciamo a sfuggire a questi comportamenti, a fare un interruzione di schema. Ad esempio, non rispettiamo il semaforo se abbiamo un’emergenza, non rispondiamo al telefono se siamo impegnati in un’attività da cui non vogliamo distoglierci.; non stringiamo la mano a chi cela porge se questo c'è estremamente antipatico: la nostra mente può essere in stati nei quali è in grado di sfuggire a questi schemi. A volte siamo in grado di cambiare delle strategie di comportamento indesiderato quando queste hanno superato la soglia di tolleranza.
Da piccoli subiamo una serie di situazioni emozionalmente coinvolgenti che per essere superate ci fanno adottare una serie di strategie di comportamento che per quel momento, per quell’età noi riteniamo adeguate. Se all’età di tre anni ci ritroviamo soli al buio e non sappiamo dove sono i nostri genitori, cominciamo ad urlare, ad agitarci, a immaginare quel mostro di cui tante volte ci ha parlato nostro nonno. Questo comportamento può essere adeguato per l’età di tre anni ma può non esserlo più in un’età più adulta. Una maniera di esprimere ciò è “le soluzioni di ieri sono i problemi di oggi”. E noi non riusciamo a capire perché al buio abbiamo tanta voglia di urlare, ci sentiamo male e ci agitiamo. Una parte di noi è rimasta intrappolata, congelata nel tempo all’età di tre anni, gli schemi neurali sono rimasti bloccati in quella sequenza.
L’ipnosi è un mezzo di comunicazione diretta con l’inconscio e durante le visualizzazioni guidate voi potete accedere a stati di trance più o meno profonda.
Questo vi permetterà di plasmare l’argilla, di riconfigurare quei comportamenti che ora non vi servono più. Col tempo, la mente acquisisce inoltre maggiore libertà e scelta.
Spesso limitiamo la nostra vita perché crediamo che sia limitata. Questa convinzione va sfatata le perché potenzialità del nostro cervello sono soggettivamente infinite e noi ne usufruiamo solo di una parte.
Già una corretta respirazione può consentirci (sempre metaforicamente) l’accesso a quei neuroni assopiti e quindi aprirci ad una serie di processi di pensiero non ancora utilizzati. Infatti, la respirazione profonda può consentirci di incamerare più ossigeno e quindi attivarci fisiologicamente più pienamente.
L’uomo esplora lo spazio alla ricerca di risposte: mandiamo astronauti sulla Luna o in orbita alla Terra, mandiamo sonde oltre il Sistema Solare. 
Qui vi proponiamo di fare un viaggio dentro Voi stessi, vi chiediamo di diventare “Entronauti” e di avere tutte quelle risposte che avete sempre cercato. Il lavoro  qui accennato può essere potenziato da seminari specifici che vi possono aiutare a capire cosa veramente è l’ipnosi.
In particolare il lavoro di ipnosi condotto in coppia vi potrà permettere di scambiare con il vostro partner squisite sensazioni, e potenziare la sensibilità di entrambi.
Nell’ipnosi comunicazionale si crea in realtà un’autoipnosi cosciente, guidata dall’esterno, e in entrambi i casi è necessario un rilassamento e lasciarsi andare profondo che ci consente di essere ricettivi verso le immagini spontanee che arrivano e vanno via senza una regola. Tanto più impariamo a rilassarci e lasciarci andare, tanto più siamo aperti e sensibili a ciò che la nostra fantasia ci mostra, tanto più saremo in grado di portare l’attenzione all’interno di noi stessi e a questo punto si avvertirà una sensazione di ordine nella mente la capacità di gestire i pensieri senza farvi gestire da loro. La mente diventerà il vostro regno e voi ne sarete i re!
E praticare queste tecniche in due, farà sì che il lasciarsi andare divenga ancora più pieno e completo oltre che darvi la possibilità di esplorare nuove dinamiche di relazione.

