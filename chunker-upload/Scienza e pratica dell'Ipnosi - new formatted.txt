Marco Paret – Igor Vaslav Vitale




Scienza e Pratica dell’Ipnosi
Un libro di semplici tecniche per ipnotizzare



SOMMARIO
Prefazione	8
CAPITOLO 1	11
L’IPNOSI COME COMUNICAZIONE	11
INTRODUZIONE ALL'EFFETTIVA COMPRENSIONE DELL'IPNOSI	12
LA SUGGESTIONE	17
LE INTERFERENZE	18
INTERFERENZE NELLA RICEZIONE DI UN MESSAGGIO	18
IL CONTESTO	19
OLTRE…	19
ALCUNE DOMANDE RELATIVE ALLO STATO IPNOTICO	20
Chi può essere ipnotizzato?	20
Cosa succede se non mi risveglio?	20
C’è qualche pericolo con l’ipnosi?	20
Potrei fare qualcosa contro la mia volontà?	21
È più facile ipnotizzare chi è più debole di mente?	21
L’ipnosi provoca assuefazione?	22
Cosa succede alla coscienza?	22
CAPITOLO 2	23
INTRODUZIONE AI TEST IPNOTICI – PREPARAZIONE PERSONALE	23
LA VOSTRA PREPARAZIONE	24
Esercizi di allenamento di preparazione — Anzitutto per acquistare La sicurezza e la fiducia in se stessi	25
NOTE SULLA PAROLA “SUGGESTIONE”	29
IL METODO DI BASE	31
COME ESEGUIRE IL PRIMO TEST	32
SIGNIFICATO DEL TEST	35
SECONDO  TEST – TIRARE IL SOGGETTO INDIETRO
COME ESEGUIRE IL TEST	36
SIGNIFICATO DEL SECONDO TEST	39
TERZO TEST – TIRARE IL SOGGETTO IN AVANTI 	40
COME ESEGUIRE IL TERZO TEST	40
COSA SIGNIFICA IL TERZO TEST	42
QUARTO TEST – LEGARE LE MANI ASSIEME
COME ESEGUIRE IL TEST	42
COSA SIGNIFICA IL TEST	45
ALTRI TEST	46
NON PUO' FAR CADERE IL BASTONE	46
SIGNIFICATO DEL TEST	47
NON PUO' PIEGARE LA GAMBA	47
SIGNIFICATO DEL TEST	48
NON SI PUO' SEDERE SULLA SEDIA	48
NON SI PUO' SOLLEVARE DALLA SEDIA	48
IL BRACCIO CHE DIVENTA RIGIDO	49
NON PUO' FARE IL NODO	50
SIGNIFICATO DEL TEST	50
TEST AGGIUNTIVI	50
NON PUO' LASCIARE IL DITO	51
TEST DEL BRACCIO PESANTE E DEL BRACCIO LEGGERO	51
SIGNIFICATO DEL TEST	53
PORTARE LA PERSONA IN TRANCE	53
FATE ORA QUALCHE RICALCO.	56
CAPITOLO 3	58
LE INDUZIONI IPNOTICHE	58
Il TEST HIP DI SPIEGEL E LE SUCCESSIVE INDUZIONI IPNOTICHE 	58
INDUZIONE IPNOTICA: FISSAZIONE DI UN PUNTO	62
REGOLE BASE PER UNA BUONA INDUZIONE IPNOTICA	65
NOTE ULTERIORI PER L’INDUZIONE IPNOTICA	65
CAPITOLO 4	67
LA TRANCE PROFONDA	67
APPROFONDIRE L’IPNOSI	67
TECNICHE DI MIGLIORAMENTO DELLA FIDUCIA IN SE STESSI 	72
DEEPENER PER RIDURRE TENSIONE E STRESS 	77
L’IPNOSI DELLA GENTILEZZA E DELL’AMORE	77
INDUZIONE IPNOTICA PER LA GESTIONE DELLE EMOZIONI E DEI PENSIERI NEGATIVI	81
INDUZIONE IPNOTICA – MIGLIORA TE STESSO	85
TECNICA – IL RICALCO DEL RESPIRO	89
CAPITOLO 4	91
FENOMENOLOGIA DELLA TRANCE	91
ALLUCINAZIONI TATTILI	92
ALLUCINAZIONI VISIVE	92
ATTENZIONE	92
STRATEGIE ULTERIORI PER OTTENERE ALCUNE FENOMENOLOGIE "IPNOTICHE"	93
AMNESIA	93
ANALGESIA	95
AFONIA	97
SUGGESTIONI POSTIPNOTICHE	97
TRANCE	98
UN TEST AGGIUNTIVO	98
LA FASCINAZIONE	100
DIFFERENZA TRA FASCINAZIONE E IPNOTISMO	103
IL PUNTO	111
 L’ESERCIZIO DELLA PALLA LUMINOSA	111
FASCINAZIONE ATTRATTIVA	112
GUARIGIONI ISTANTANEE	113
APPENDICE	116
TESTI VARI PER ULTERIORI FENOMENOLOGIE	116
FISSAZIONE	116
APPROFONDIMENTO	117
AMNESIA	118
MOVIMENTO AUTOMATICO	118
MANI LEGATE (METODO CASELLA)	120
ULTERIORI FENOMENOLOGIE	120
METODO  DEL FLOWERS	121
FASE DI PARTENZA	125
FASE DI AZIONE – DECONCETTUALIZZAZIONE	125
FASE DI DIREZIONALIZZAZIONE	126
LA CONNESSIONE	127
INCREMENTO	127
LEGAME	127
L’UTILIZZO DEL SINTOMO	127
Prefazione
Molti hanno sentito parlare dei meravigliosi risultati ottenuti tramite l’ipnosi, e sentono che potrebbe essere utile anche a loro. Altri comprendono che se le tecniche ipnotiche funzionano, ci deve essere sotto qualcosa di molto potente che le fa funzionare, che potrebbe essere utile per tutte le persone motivate a migliorare se stesse e gli altri.
Parecchi hanno paura dell’ipnosi a causa della disinformazione acquisita negli anni guardando film, leggendo racconti, o tramite la televisione. Molte persone sono a scarsa conoscenza dei reali potenziali dell’ipnosi e dei principali benefici che essa apporta, così come dimostrato da numerose ricerche scientifiche. Non è un caso se un’importante editore come Oxford University Press – l’editore dell’Università di Oxford - abbia dedicato un intero manuale operativi a questa tecnica (ad es., The Oxford Handbook of Hypnosis di Nash e Barnier)
Come ci insegnano le ricerche scientifiche e le moltissime dimostrazioni da noi condotte, se qualcosa di non benefico viene detta ad una persona in stato di trance, possono accadere due cose: o questa la ignora o può uscire autonomamente dallo stato ipnotico.
L’ipnosi nella stragrande maggioranza dei casi ha solamente effetti positivi sulla persona, donandole un maggior senso di benessere, energia e vitalità.
Per spiegare cosa è l’ipnosi, è importante stabilire prima cosa non è l’ipnosi. Una persona ipnotizzata non è né addormentata né in uno stato soprannaturale. E’ cosciente di ogni cosa che sta accadendo. Anche dopo, uscita dallo stato ipnotico, sarà normalmente capace di ricordare ogni cosa a meno che non riceva una suggestione specifica di dimenticare o in alcuni casi di fascinazione, una potente tecnica di induzione basata sullo sguardo.
L’ipnosi in sé è uno stato naturale e normale che la maggior parte di noi sperimenta quotidianamente. Un esempio di ipnosi quotidiana può essere guidare sull’autostrada e rendersi conto che non si ricordano le ultime tre o quattro uscite superate. Forse avete già superato anche la vostra! Altro caso può essere quello di una persona che sta guardando la televisione. Un membro della famiglia entra ed annuncia che la cena è servita, ma questa non sbatte neppure le palpebre!
Questi sono esempi di leggeri stati ipnotici. La parte razionale abituale della mente è stata distratta, permettendo alla parte subconscia di avere la meglio.
Durante una seduta ipnotica, una persona raggiunge uno stato mentale molto più profondo di ipnosi, accedendo ai suoi innumerevoli potenziali. 
CAPITOLO 1
L’IPNOSI COME COMUNICAZIONE
La cosa più giusta che possiamo dire è che l'Ipnosi è comunicazione e che la comunicazione è ipnosi.
La misura della comunicazione è l'effetto della comunicazione stessa; quindi la mia comunicazione sarà tanto più efficace tanto più avrà effetto.
Tutto è ipnosi. Un cartellone pubblicitario è ipnosi, la frase del medico "lei sta migliorando" è ipnosi, l'organizzazione di una caserma è ipnosi, l'innamoramento è un forma di ipnosi. Ipnosi è come la comunicazione viene organizzata per raggiungere un determinato fine.
Una maniera di vedere l'ipnosi è quella di distinguere due momenti:
1) andare oltre i propri schemi mentali abitudinari
2) indirizzarsi verso una nuova direzione.
Altra cosa è la trance ipnotica, cioè quel particolare stato psicofisico nel quale la nostra attenzione si volge all'interno di noi stessi, e nel quale possiamo osservare noi stessi da un altro punto di vista.
La comunicazione può venire organizzata a due livelli: verbale e non verbale.
La comunicazione verbale sono le nostre parole, la comunicazione non verbale sono i nostri gesti, segni, movimenti, tono di voce, contesto nel quale agiamo. Ipnotizzare significa gestire efficacemente la comunicazione sia sul piano verbale, sia su quello non verbale. In questo manuale saranno spiegate in dettaglio come gestire questi due livelli comunicativi al fine di indurre un piacevole stato mentale.
INTRODUZIONE ALL'EFFETTIVA COMPRENSIONE DELL'IPNOSI
E' importante che comprendere cos'è l'ipnosi, capendo che si tratta di qualcosa diverso sia dalla medicina sia da quello che viene comunemente inteso con "psicologia" (normalmente intesa come una tecnica incentrata sul singolo e sull'interagire tra un cosiddetto "conscio" e un cosiddetto "inconscio").
Nel momento in cui fate "ipnosi" dovete sapere cosa fate, e dovete essere in grado di rispondere a qualsiasi domanda e osservazione con padronanza della materia facendo capire che quella che praticate è una disciplina a sé stante.
Due sono le teorie più interessanti al riguardo, che si completano a vicenda:
1.	la teoria comunicativa
2.	la teoria sociologica
La teoria comunicativa fornisce una spiegazione di tutte le fenomenologie "ipnotiche" mostrando che i modi con cui otteniamo questi effetti sono esattamente identici ai modi con cui otteniamo le normali e correnti fenomenologie della vita quotidiana.
E' importante capire come le tecniche comunicative utilizzate per vendere qualcosa o per condurre una corretta presentazione siano identiche nella struttura alle tecniche con le quali si può portare una persona in trance; quello che cambia è semplicemente il contenuto, che in un caso è portare la persona alla percezione del valore di un oggetto mentre nel secondo è portare la persona alla percezione del proprio corpo e delle proprie sensazioni.
Così come non basta dire "compri quest'oggetto" per esporre ad una persona la validità di un oggetto, non basta dire "faccia attenzione alle sue sensazioni" per aiutare una persona a rendersi conto di queste: c'è bisogno di una sequenza precisa di momenti comunicativi finalizzati al creare un'attitudine mentale positiva per cui la persona possa poi decidere di andare nella direzione suggerita. L’obiettivo di questo libro è proprio quello di comprendere la formula che rende efficace un’induzione ipnotica.
Non c'è quindi perciò una base biologica specifica di tipo fisiologico o psicologico che causa la fenomenologia della trance1, così come non c'è una base biologica specifica che ci porta a comperare un oggetto; si tratta esclusivamente di naturali fenomenologie umane conseguenti ad una determinata comunicazione. 
E dato che il fine di ogni comunicazione è trasmettere qualcosa agli altri, in modo da aiutarli ad andare in una direzione, si può dire anche che tutta la comunicazione è ipnosi, oppure che nulla è ipnosi.
La teoria sociologica parte invece dalla considerazione che esiste un concetto sociale di "ipnosi"; questa teoria indaga per quale ragione certi comportamenti vengano normalmente chiamati "ipnosi" e si chiede se non sia semplicemente il contesto sociale a far sì che comportamenti che in altre occasioni sarebbero considerati normali vengano in certe circostanze definiti "ipnosi".
Come si vede questa teoria non nega la precedente, ma si può porre bensì a suo completamento. Ognuna delle due teorie regge sull’altra.
Il concetto alla base della teoria sociologica è questo: anche le fenomenologie più strane (ad esempio l'anestesia o la regressione) possono essere ottenute senza l'utilizzo di tutti i concetti legati all'idea ottocentesca di "ipnosi", e appaiono quindi come normali potenzialità umane. Viene allora da chiedersi se il cosiddetto "stato ipnotico" non sia altro che un nome utilizzato come etichetta per certi comportamenti quando avvengono in determinate circostanze sociali, ma che sono però in sé stessi assolutamente naturali e adatti a quel contesto. A questo proposito può essere utile ricordare l'antico adagio degli ipnotisti "se una persona crede di essere ipnotizzato allora lo è".  Una persona si può comportare in maniera diversa dal solito e mettere in atto comportamenti "ipnotici" come la regressione o l'anestesia, ma questo non implica che sia in uno stato particolare (o che sia "dissociato" o altre cose ancora); significa solo che sta applicando una strategia efficiente per ricordare o essere anestetizzato2. Può darsi che in altri momenti non riesca a mettere in atto tali strategie perché non sa come fare o il contesto non è adatto. Il verificarsi di fenomeni classificati come "ipnotici" può essere vista sempre come un fenomeno di contesto che dipende soprattutto da circostanze esterne, fattori sociali. Dato il contesto adatto, una persona può riuscire a mettere in atto la strategia giusta per ottenere un certo risultato. A volte può farcela anche se non gli vengono date istruzioni apposite, ma gli esperimenti mostrano che istruzioni mirate migliorano i risultati. La comprensione dei fenomeni ipnotici non è legata alla comprensione di uno stato particolare, bensì ad una comprensione generale del dinamismo della persona umana nel suo interagire con gli altri. Un punto importante a favore di tale teoria è che mentre non esiste nessuna metodica fisiologica o psicologica che possa assicurarci con certezza il verificarsi di una situazione definibile correntemente come ipnosi, è appurato invece che una modificazione del contesto sociale, come una situazione di grande aspettativa del verificarsi di fenomeni ipnotici, può provocare sempre le fenomenologie definite come "ipnosi".

In questo disegno, i comportamenti compresi in "totalità dei possibili comportamenti umani" sono tutti comportamenti naturali e possibili (potenzialità). Molti di questi non sono normalmente mai messi in atto nei normali contesti quotidiani.
La parola "ipnosi" è solo un nome per indicare la creazione di un ambiente che faciliti la messa in atto dei comportamenti non compresi nell'area "comportamenti normalmente messi in atto" e non ha bisogno di presupporre uno "stato particolare": si tratta di normali fenomeni conseguenti al tipo di comunicazione effettuata.
LA SUGGESTIONE
Inviare una suggestione significa inviare un messaggio. Ogni suggestione non è che un messaggio, un elemento della comunicazione.
Nel momento in cui noi siamo a contatto con un'altra persona inviamo migliaia di messaggi, sia consciamente che inconsciamente, che possono essere graditi dall'altra persona o rifiutati.
La suggestione verbale non è che la concretizzazione nella forma di una richiesta fenomenologica di tutti questi messaggi.
Nel momento in cui diciamo ad una persona "il tuo braccio diventa rigido" queste parole non sono che la concretizzazione delle migliaia di suggestioni verbali e non verbali che questa persona riceve; se queste suggestioni sono coerenti, cioè se i messaggi vanno tutti nella stessa direzione e creano un contesto nel quale logicamente il braccio può divenire rigido, il braccio rimarrà rigido.
LE INTERFERENZE
Ogni comunicazione può subire delle interferenze: queste interferenze potranno essere o dovute a fattori esterni al trasmittente e al ricevente, o essere interne ad uno, o a entrambi, di questi. Se l'interferenza è interna al trasmittente questo significa che la sua comunicazione sarà incoerente, e verranno trasmessi più messaggi contrastanti tra loro. In questo caso la comunicazione non otterrà il risultato voluto. Altrettanto dicasi se il ricevente è incoerente nella ricezione del messaggio, e quindi presterà attenzione a più fonti di messaggi contemporaneamente.
INTERFERENZE NELLA RICEZIONE DI UN MESSAGGIO
Le interferenze più comuni nella ricezione di un messaggio possono essere:
altre percezioni estranee alla fonte emittente
pensieri e analisi razionale
credenze
ricordi e memorie
sonno
Queste fonti di interferenza tendono a disturbare la ricezione del messaggio in maniera spesso imprevedibile.
Quello che viene chiamato da alcuni "potere personale" è anche coerenza nell'emissione dei vari messaggi. 
IL CONTESTO
Il Contesto rappresenta la somma delle stimolazioni non verbali che il ricevente subisce; gestire la comunicazione significa quindi sapere anche gestire il contesto nella maniera più appropriata, di modo da fornire al ricevente un insieme coerente di messaggi.
OLTRE…
Ma l’ipnosi non è solo questo. Queste sono alcune delle teorie dominanti, ma scoprirete che vi è ancora di più che queste teorie, pur molto attuali, non arrivano totalmente a spiegare. L’ipnosi è una porta verso il mistero. Questo libro ti introduce a poter eseguire dei semplici esercizi di ipnosi con successo, ma vi è molto di più. Imparerete a lavorare con l’animo umano, e ne scoprirete a poco a poco sempre più risvolti interessanti ed affascinanti…
ALCUNE DOMANDE RELATIVE ALLO STATO IPNOTICO
Le seguenti domande sono poste frequentemente dalle persone prima di essere ipnotizzate. Spesso ve le faranno appena incomincerete a parlarne. Dovrete quindi sapere rispondere:
Chi può essere ipnotizzato?
Abbiamo ipnotizzato migliaia di persone, tanto individualmente quanto in gruppo, senza trovare una persona che non possa essere ipnotizzata. Si tratta di una capacità naturale di ogni essere umano. Si tratta della capacità ad entrare dentro se stessi.
Cosa succede se non mi risveglio?
Non c’è rischio che una persona non esca dallo stato ipnotico. E’ impossibile rimanere ipnotizzati. Anche se l’ipnotista se ne andasse mentre la persona è in stato ipnotico, la persona scivolerebbe in uno stato naturale di sonno, svegliandosi quando fosse riposata.
C’è qualche pericolo con l’ipnosi?
L’unico modo nel quale l’ipnosi potrebbe essere pericolosa potrebbe essere se usata per eliminare il dolore senza comprenderne il sintomo. Una persona liberata ipnoticamente dal dolore di un mal di stomaco, ad esempio, potrebbe non riconoscere il problema medico. È importante quindi operare sulla riduzione del dolore solo quando si ha una piena coscienza della condizione medica.
L'ipnosi è uno stato naturale al quale siamo naturalmente predisposti, come il dormire o lo stare "svegli". È lo stato in cui la nostra mente è più recettiva. Si osserva regolarmente che dopo la maggior parte delle sedute ipnotiche, i soggetti raccontano che dormono meglio la notte e sono più rilassati nelle faccende quotidiane.
Potrei fare qualcosa contro la mia volontà?
Mentre sei ipnotizzato, sei cosciente di tutte le suggestioni che ti vengono date, e non farai nulla che non sei contrario a fare. L'ipnosi è in realtà uno stato di maggiore coscienza. Puoi anche ricordare più facilmente, ed avere maggior controllo di te stesso. Spesso le persone in ipnosi diventano ancora più ancorate ai propri principi morali e più decise sulle proprie volontà.
È più facile ipnotizzare chi è più debole di mente?
No. Le persone con una mente forte ed una forte volontà che vogliono essere ipnotizzate ottengono eccellenti risultati dall’ipnosi. Le persone più ipnotizzabili hanno un maggior livello di intelligenza e creatività.
L’ipnosi provoca assuefazione?
No, l’ipnosi è uno stato di rilassamento molto piacevole, assolutamente naturale.
Cosa succede alla coscienza?
Le tecniche ipnotiche sono una scala per scendere all’interno di noi stessi ed esplorare il nostro animo. Socrate diceva “conosci te stesso”, ma per farlo bisogna avere gli strumenti. Possiamo guadagnare maggiore coscienza del momento presente. Attraverso le tecniche ipnotiche possiamo andare oltre la nostra abituale percezione della realtà esplorando nuove affascinanti possibilità. Le tecniche ipnotiche possono permetterci di gettare uno sguardo sul nostro sé interiore, che è sempre lì, ma del quale non ci rendiamo conto. 
La trance può aprire la strada verso profonde e nuove esperienze interiori. Da sempre l’ipnosi è stata la porta verso nuove dimensioni.
CAPITOLO 2
INTRODUZIONE AI TEST IPNOTICI – PREPARAZIONE PERSONALE
Il nome "test ipnotici" viene riservato ad una serie di esercizi nei quali vengono rese visibili, a volte in maniera anche evidente, certi tipi di fenomenologie ipnotiche.
Questi test sono insieme divertenti e interessanti. Ritengo che una tra le maggiori pubblicità per l'ipnosi possa essere il fatto che qualcuno sia in grado di dimostrarne alcune semplici fenomenologie, mostrando che non si tratta di niente di strano, bensì di processi naturali che avvengono quotidianamente.
Presso Torino esiste una mostra permanente di effetti fisici curiosi, dal nome di "EXPERIMENTA". Questa mostra permanente ha portato più persone a conoscere la fisica di quanto non abbiano fatto centinaia di pubblicazioni scientifiche.
Speriamo che lo stesso possa avvenire con l'ipnosi, attraverso la sua divulgazione da parte di sempre più persone.
L'utilizzo di questi test vi permetterà, inoltre, eseguendoli, di raggiungere un duplice obiettivo:
1) comprendere che ipnosi e sonno sono due cose totalmente diverse
2) allenarvi a presentarvi in maniera convincente e chiara
Potrà succedere che chi vede questi esperimenti dal di fuori ne rimanga stupito: sarà vostro compito allora spiegare e insegnare che si tratta di manifestazioni naturali della mente umana.
Ricordatevi infatti che la persona umana ha una naturale diffidenza per ciò che non conosce: cercate quindi di presentare questi esercizi nella stessa maniera che usereste per spiegare ad un selvaggio il funzionamento di un'automobile, tentando di farne capire l'innocuità e utilità. 
LA VOSTRA PREPARAZIONE
Da sempre gli ipnotisti hanno una preparazione interiore di base. Gli esercizi che seguono sono basici, molto antichi e si perdono nella notte dei tempi, ma sono sempre validi. Per essere efficaci, dovete infatti vincere in voi il timore e la timidezza, rendervi impossibile l’esitazione, di modo che, quando vi troverete dinanzi al vostro primo soggetto, voi conserverete una perfetta tranquillità di spirito, parlandogli con fermezza, con sguardo sicuro, in una parola, provocando in lui l'impressione di trovarsi egli davanti ad un operatore fortissimo. Sovente, al vostro inizio, troverete dei contradditori, dei soggetti recalcitranti su cui non riuscirete a dimostrare la fenomenologia ipnotica. Alcune persone emetteranno delle opinioni erronee, altri tenteranno di volgere in ridicolo gli esperimenti che non vi saranno pienamente riusciti. Ebbene, dovete essere pronti.
Con lo studio dell'ipnosi, allora voi troverete anche che migliora la vostra sicurezza in qualsiasi circostanza della vita. Questo studio vi sarà dunque prezioso e voi dovrete occuparvene con tutta la vostra attenzione e con tutta la vostra intelligenza.
Esercizi di allenamento di preparazione — Anzitutto per acquistare La sicurezza e la fiducia in se stessi
La mancanza di sicurezza, la timidezza, il timore, l'emozione, sono rapidamente sostituiti da un ulteriore sentimento di forza, di fiducia in se stessi, di tranquillità positiva, se eseguirete gli esercizi seguenti, che dovranno essere ripetuti ogni giorno, più volte, ad intervallo di 6 o di 12 ore.
1.° Disteso preferibilmente sul dorso, stendete i vostri muscoli in modo da trovarvi in un completo stato di riposo. 
Inspirate l'aria dal naso, lentamente, gradualmente, dilatando l'addome fino a che questa dilatazione si manifesti con una voluminosa tensione. Per qualche secondo serbate l'aria inspirata quindi scacciatela lentamente. L'esercizio deve essere compiuto con somma lentezza, ad evitare qualsiasi urto dei tessuti.
Quindi interromperete l'esercizio tre o quattro volte, con una delle respirazioni vostre abituali.
Qualcuno domanderà quale azione benefica possa questo esercizio produrre contro la timidità o lo scoraggiamento.
Senza entrare in considerazioni teoriche fuori luogo, risponderemo che l'esercizio predetto ha per fine di scongestionare la rete dei gangli denominati “plesso solare” che è il centro della emozioni e dello impulsioni di qualsiasi natura. Otto giorni di esercizio vi faranno capire da soli, l'enorme sua importanza. Infatti attivare la parte bassa dei polmoni, corrispondente al plesso solare, ha un effetto riflessologico sulla mente e vi aiuterà naturalmente a sviluppare sempre più un senso di calma in voi.
2.° Dopo aver dominato ciò che vi impediva, nel vostro corpo fisico, di esser fermo e determinato, occorre esercitare una azione stimolante sul vostro spirito e creare una “matrice mentale” nella vostra mente che vi possa portare al successo. Per questo è utile una meditazione giornaliera. Eseguitela da solo, seduto o coricato, nel pomeriggio, ed in un luogo oscuro. Abbiate cura di distendere i vostri muscoli ed immaginate dì ipnotizzare una persona sottoponendo i vostri pensieri ad un serio controllo. Promettete a voi stesso di voler riuscire ad ipnotizzare, esaltato nella vostra mente le buone idee che metterete ad esecuzione non appena sarete ipnotista; in una parola, provatevi a riunire tutte le idee che possono acutizzare in voi la volontà di riuscire. Il vedere situazioni o creazioni nella mente prima che diventino realtà è elemento comune a tutte le più brillanti imprese dell'uomo: esempio: lo scienziato "vede" la scoperta nella sua mente; Michelangelo "vedeva la forma" della scultura del marmo. Anche i grandi manager affermano che il successo negli affari prima si prepara con una vivida immaginazione, anche gli atleti si preparano prima di una gara con tecniche di visualizzazione. Ciò che dà forza alla visualizzazione e il desiderio che ciò accada, la volontà che da vigore e vitalizza la visualizzazione. Anche voi potete sviluppare così le vostre facoltà ipnotiche.
3.° volendo trarre partito anche dal sonno, dal punto di vista del vostro studio ipnotico, non mancate di praticare la autosuggestione in tal senso: Scegliete una formula che renda esattamente uno degli stati ai quali dovete giungere per diventare ipnotizzatore.
Per esempio : «Io sono fermo e sicuro.»
Questa formula dev'essere presente subito prima di addormentarvi. Voi dovrete addormentarvi sotto l'impressione di decisione espressa con la formula. Durante il sonno, il lavoro del pensiero subcosciente dell'immaginazione opererà una trasformazione notevole sulla vostra attitudine psichica. E vi sorprenderete con voi stessi di trovarvi molto più ricchi di disposizioni all'energia, che non prima.
4.° Affine di sottoporre il più completamente possibile il vostro istinto, la vostra immaginazione, i vostri centri d'emozione, al controllo della vostra volontà cosciente e ponderata, applicatevi ad ogni istante a reprimere qualunque vostro movimento inconscio, come il gesticolare parlando, il tamburellare delle dita leggendo, il moto nervoso delle gambe, stando fermi, ecc., ecc. Abituatevi a padroneggiare i vostri nervi se siete sorpresi dallo squillare di campanelli o da una voce che risuoni inattesa al vostro orecchio, ecc. Questo esercizio ha altri vantaggi: regolarizzare cioè la marcia delle correnti delle vostre forze nervose, risparmiarvi la fatica risultante dalla somma di tutti i piccoli sperperi di forze ch'esso sopprime e che, ripetendosi, nuocciono all'organismo. Come nei tre esercizi precedenti, occorre assiduità e regolarità porcile il beneficio dell'esercizio sia rapido e completo. 
5. Per allenarvi a riunire tutta la vostra energia psichica su di un solo determinato scopo, impegnate un quarto d'ora al giorno a sforzarvi di pensare ad una sola cosa, a conservare nella vostra mente un solo pensiero, ed all'esclusione di qualunque altro. Potete ad esempio fissare un oggetto con assoluta concentrazione e senza battere le palpebre. Questo rinforzerà anche il vostro sguardo.
NOTE SULLA PAROLA “SUGGESTIONE”
Qualcuno, guardandovi eseguire questi test, potrà parlare di "suggestione" mentre ne osserva gli effetti; a costoro direte:
"Suggestione" è una parola utilizzata quando non si sa come descrivere in altro modo un fenomeno.
Vi propongo di eliminare l'utilizzo di tale parola e di interpretarla in base alle seguenti considerazioni:
Si può definire suggestione ogni messaggio che entra nella vostra mente e produce degli effetti.
Cosa significa produrre degli effetti?
Significa cambiare la vostra maniera di vedere le cose.
Quindi una persona con il braccio rigido ha sì accettato un messaggio e agisce in base a questo, ma anche voi, nella vita di tutti i giorni agite in base a messaggi e idee che avete accettato: non si può dire che esista un solo istante della vostra vita nel quale voi non agiate in base a idee che avete accettato precedentemente e che spesso credete fermamente che siano la realtà.
Lo stato ipnotico non è quindi uno stato anomalo, bensì lo stato normale nel quale vivete anche voi quotidianamente.
Quello che vi possono insegnare questi esercizi è anche ad essere maggiormente coscienti dei vostri propri meccanismi di percezione della realtà.
Non pensate che esistano persone più influenzabili e persone meno influenzabili: tutti abbiamo la stessa capacità di accettare idee dall'esterno e farle diventare nostre.
Le persone che reagiscono meglio sono normalmente le più estroverse e le più capaci di entrare in rapporto con se stessi e con gli altri: e questo è vero in quanto è la nostra capacità di accettare idee altrui che ci permette di andare verso gli altri.
IL METODO DI BASE
Il metodo che state imparando qui si chiama "metodo progressivo di ipnotizzazione" e consiste nell'iniziare a produrre effetti ipnotici minori e poi, gradualmente, produrre effetti via via maggiori, fino a poter condurre il vostro soggetto in uno stato di trance ipnotica.
I test vi sono presentati nell'ordine più facile e naturale di esecuzione.
Ricordatevi però, prima di iniziare, alcune cose: voi andrete vicino al vostro soggetto e lo toccherete. Perciò, per prevenire ogni opposizione, dovete curare al massimo la vostra presentazione. I vostri vestiti debbono essere a posto, le vostre mani e le vostre unghie pulite etc.; Il vostro modo di fare è anche molto importante. Deve indicare fiducia in voi stessi e nelle vostre abilità. Questo non significa che dovete esaltarvi o comportarvi in maniera vanagloriosa; questo allontanerebbe la gente o la mal-disporrebbe. Piuttosto, ricordate come un professionista si comporta quando voi andate da lui. È quieto, riservato, ma ogni movimento e ogni parola indicano che conosce quello che sta facendo e che può fare quello che dice. Non esita, chiedendosi cosa fare poi. Lavora con calma e con sicurezza. Questo è il comportamento che voi troverete più produttivo.
Così, anche se nella prossima lezione è già spiegato il primo test, non leggetelo affrettatamente e poi provate a farlo su qualcuno. Prima siate sicuri di aver capito ogni parola. Poi ripassatela da soli nella vostra stanza con un soggetto immaginario. Legate questo test ai test successivi. In questa maniera voi agirete meglio e più rapidamente. Ricordate, voi state ancora iniziando, e più attentamente imparerete il vostro ABC più rapidamente imparerete a leggere.
Ora, come parlare. Ogni cosa che dite al vostro soggetto deve essere detta con un tono molto positivo. Non dovete né gridare né alzare la voce. Questo può facilmente creare un'impressione negativa. La miglior voce ipnotica rilassa, e rende tranquilli, facendo desiderare di rilassarsi.
COME ESEGUIRE IL PRIMO TEST
È meglio effettuare questo test su parecchie persone contemporaneamente; per esempio in un’occasione informale come un party serale. Dopo aver chiesto l'attenzione di tutti spiegate che molte persone non sanno come rilassarsi; potete usare frasi come le seguenti:
"forse, adesso, state tendendo le vostre spalle, o il vostro collo, o state giocherellando con le mani. Non notate un po' di fatica muscolare? Rilassate questi muscoli per tre minuti e notate come vi sentite meglio. Quando i muscoli si rilassano, i nervi che vanno e che arrivano da questi muscoli possono lasciare andare la tensione e ottenere il riposo necessario. Se voi siete nervosi, ci sono molte possibilità che alcuni dei vostri muscoli siano tesi, e stiate consumando la vostra energia nervosa. "Voi non vi potete rendere conto di che severa fatica risulti dai nervi tesi. Un'alta tensione continuata a lungo è spesso associata con alta pressione sanguigna, problemi di cuore, disordini intestinali, insonnia o irritabilità. "Alcuni possono rilassarsi naturalmente, ma per la maggior parte delle persone si tratta di un'abilità che può essere acquisita solo con la pratica. Se sei una persone che non si può rilassare facilmente, prova a distenderti regolarmente ogni giorno ed esercitatevi a rilassare dei gruppi di muscoli - quelli della mano, delle braccia, o della faccia- Finché non potete rilassare il vostro intero corpo. Quando non dovete utilizzarlo, ogni muscolo del vostro corpo dovrebbe essere interamente rilassato." Non c'è bisogno che ripetiate questo discorso parola per parola, semplicemente ditelo alla vostra maniera. Poi suggerite che eseguirete un semplice test che rivela quante persone sono capaci di rilassarsi a volontà.
Domandate al vostro gruppo, o alla persona con cui parlate, di sedersi coi piedi piatti per terra e di tenere la mano destra sollevata. Sopra di questa devono ora appoggiare il palmo della mano sinistra, lasciando l'intero peso del braccio e della mano pesare sulla mano destra. Il braccio sinistro deve essere un peso morto. Ciò significa che la mano destra deve essere semplicemente un supporto per la mano sinistra completamente rilassata.
Chiedetegli se pensino di stare facendo ciò che gli richiedete. Se dicono sì, ditegli che quando voi dite tre loro dovranno togliere la mano destra velocemente, dite, "perfetto, Uno, Due, Tre". Mentre voi dite "Tre" la mano destra deve essere tolta velocemente, e se le persone stanno facendo quello che gli suggerite, la loro mano sinistra cadrà nel loro grembo. Normalmente potrete vedere come una o due persone rimarranno con la mano sollevata. Spiegate che se un libro è posato su di un sostegno quando voi togliete il sostegno il libro cade; conseguentemente, se avessero lasciato il loro braccio totalmente rilassato, questo avrebbe dovuto cadere quando fosse stato tolto il braccio di sostegno. Quando capiscono chiaramente ciò, suggerite che tutti quanti ripetano questo test nuovamente.
Nel proporre questo test cercate di far capire a tutti quanti quello che desiderate facciano. Voi non state tentando di prevaricare nessuno. Voi state proponendo un test scientifico di rilassamento. Ma state anche ponendo le basi per poter ipnotizzare in pochi minuti.
Tuttavia, non dite niente di tutto ciò. Non parlate neppure di ipnotismo o mesmerismo o di altre cose dello stesso genere. Anche se gli altri vi parlano a questo stadio di ipnotismo, rispondete parlando solo di rilassamento e reazioni naturali della mente umana.
Non iniziate la lezione successiva prima di aver avuto successo col primo test.
Provatelo su amici, estranei, chiunque. Ma prima di provarlo ripassatelo da soli nella vostra stanza.
SIGNIFICATO DEL TEST
Il significato di questo test è il seguente: la procedura per far entrare un'idea nella mente richiede da una parte attenzione, in quanto il soggetto deve porre attenzione sulle vostre parole, ma dall'altra parte rilassamento, in quanto la persona non deve permettere ad idee estranee di turbare i propri pensieri, nel contempo il rilassamento libera ulteriore energia che resta disponibile per la concentrazione.
In questo test chiedete alla persona di mantenere tensione in una parte del corpo, e rilassamento in un'altra: è uno stato mentale simile a quello in cui la state conducendo.
SECONDO  TEST – TIRARE IL SOGGETTO INDIETRO
COME ESEGUIRE IL TEST
Per questo test scegliete qualcuno le cui mani siano cadute facilmente durante il primo Test. Spiegate che questo è un altro test di rilassamento e che anche quelli che non sono riusciti nel primo possono aspettarsi di ottenere migliori risultati adesso. Mettete il vostro soggetto distante da sedie e tavoli, con la schiena verso di voi. Ditegli di sollevare la testa, mettere i suoi piedi uniti e lasciar pendere le sue mani al suo fianco. Ditegli di rilassare i suoi muscoli e di tenere gli occhi chiusi.
Guardatelo e ditegli: fra qualche istante andrò dietro di te: quando sarò dietro di te ti chiederò di pensare di cadere all'indietro, pensare di cadere all'indietro: appena ti sentirai cadere lasciati andare, e io ti sosterrò.
Mentre parlate, fissatelo negli occhi. Osservate se quando dite le parole "cadere all'indietro" lui oscillerà leggermente all'indietro. Se farà così, buon segno. Assicuratevi che vi stia a sentire: se tende a guardare intorno, a battere le palpebre o altro, non vi sta a sentire attentamente. Ditegli allora di fare attenzione a quello che gli dite, e di permettere che il pensiero di cadere all'indietro entri nella sua mente. Ditegli di chiudere gli occhi.
Andate dietro a lui.
Posate le vostre mani sulle sue spalle e tiratelo leggermente indietro di uno o due centimetri. Se lui è realmente rilassato, vi seguirà facilmente. Se i suoi muscoli sono tesi e voi sentite che vi fa resistenza, togliete le mani dalle spalle e ditegli che non è realmente rilassato, e che dovrebbe semplicemente lasciare che i suoi muscoli pendano sciolti e molli. Ditegli di assumere la posizione precedente e di chiudere nuovamente gli occhi.
Ora con la mano destra appoggiate il vostro indice destro alla base del cranio e chiedetegli di appoggiare la sua testa sulla vostra mano. La posizione esatta della mano destra non è importante, eccetto per il fatto che deve confortevolmente supportare il capo del soggetto quando è piegato indietro.
Nessuna pressione - semplicemente supporto, come un cuscino.
Col capo del soggetto appoggiato alla vostra mano destra, mettete le dita della vostra mano sinistra sulla sua fronte. Ora, gentilmente e lentamente, piegate il suo capo un poco più indietro. Non procurategli fastidio; voi volete semplicemente piegare il suo capo indietro qualche centimetro di più di quanto lui l'abbia messo. Dite al soggetto di pensare di cadere all'indietro.
Tenendo la vostra mano sinistra sulla sua fronte, mantenete questa posizione per circa trenta secondi. Poi dite in maniera calma e quieta, non ad alta voce, ma positivamente e lentamente, "Quando toglierò la mia mano tu cadrai lentamente indietro. Quando ti senti cadere, lasciati semplicemente andare. Io ti prenderò." Ora, lentamente, e toccando il soggetto con la punta delle dita della mano sinistra, tirate la vostra mano sinistra lungo la fronte verso la sinistra, sopra le orecchie e dietro al collo, mentre la mano sinistra lascia il contatto. Il punto esatto per lasciare il contatto non è importante. Ciò che è importante è che voi usiate solo la punta delle dita, non le muoviate rapidamente, e manteniate un contatto gentile mentre le tirate indietro e via.
Ora dite, positivamente, e lentamente, senza affrettarvi con la vostra voce, ma con fiducia e convinzione, "Tu stai cadendo indietro. Tu stai cadendo indietro. Tu stai cadendo indietro." Subito dopo aver tolto la vostra mano sinistra, e mentre continuate a ripetere, "Stai cadendo indietro, stai cadendo indietro," togliete lentamente la vostra mano destra dal capo del soggetto. La maggior parte di coloro che iniziano tolgono la mano destra troppo velocemente. Dovrebbe essere all'inizio un movimento quasi impercettibile. Mentre voi state togliendo la vostra mano destra, la maggior parte dei soggetti cadrà indietro assieme al movimento della vostra mano.
La mano destra si toglie velocemente dopo che è stata tirata indietro 3 o 4 centimetri. Con entrambe le mani afferrate il soggetto quando cade. La maggior parte degli allievi riuscirà ad avere il giusto tempo nel movimento della mano destra alla prima prova. Se per caso voi vi accorgete che il corpo del vostro soggetto si sta tendendo, nello sforzo di fermarsi e di evitare di cadere, è probabile che voi abbiate rimosso la vostra mano troppo velocemente. In tal caso, ripassate le istruzioni. Continuate a provare e vi posso dire che voi riuscirete, anche oltre le vostre aspettative.
Forse vi chiederete a questo punto quali soggetti cadranno indietro quando voi eseguirete questo test. Voi state ancora iniziando, e può darsi che non riusciate ad eseguire correttamente questo test, ma continuate ad esercitarvi.
Troverete che la maggior parte delle persone cade. Più guadagnerete esperienza e più persone cadranno. A coloro che non riescono dite semplicemente: "non posso fare niente se tu mi resisti." poi passate al soggetto successivo.
Per nessuna ragione dovete eseguire il Terzo Test finché non avete ottenuto risultati col Primo e col Secondo Test. 
SIGNIFICATO DEL SECONDO TEST
Questo secondo test significa fiducia e capacità di lasciarsi andare. 
Se la persona riesce a lasciarsi andare all'indietro, sapendo che voi la sostenete, significa che ha fiducia in voi.
La capacità di lasciarsi andare discende dal fatto che normalmente la resistenze ad abbandonarsi viene somatizzata in tensioni nei muscoli delle gambe, come appare da una lunga casistica.
TERZO TEST – TIRARE IL SOGGETTO IN AVANTI 
COME ESEGUIRE IL TERZO TEST
Dopo che avete ottenuto successo coi primi due test, - e non prima - siete pronti per il terzo test. La vostra voce e il vostro modo di fare devono essere gli stessi che per il Secondo Test. Non dimenticate ciò anche se vi è stato detto in una sola frase. La vostra voce e il vostro modo di fare sono molto importanti per questo Test.
Scegliete un soggetto che avete tirato indietro. Ditegli di stare di fronte a voi, con i piedi uniti, le braccia morbide lungo i fianchi, il corpo rilassato. Gli occhi aperti. Così come nel Secondo Test, siate sicuri che comprenda quello che voi volete che egli faccia.
Ora mettete la punta delle dita di entrambe le mani sulle sue tempie. Ditegli di guardarvi diritto negli occhi. Voi guardate un punto tra i suoi occhi alla radice del naso. Guardate questo punto senza sbattere le palpebre per circa dieci o quindici secondi. Nel frattempo, il soggetto deve continuare a guardarvi negli occhi fissamente.
Dopo aver mantenuto tale posizione per circa dieci o quindici secondi dite al soggetto (voce e tono come nel secondo test), "Ora toglierò lentamente le mie mani e tu cadrai in avanti." Lentamente, molto lentamente, togliete le mani e dite in maniera positiva e lentamente, "Tu stai cadendo in avanti. Tu stai cadendo in avanti. Tu stai cadendo in avanti." Continuate a ripetere queste parole. Mentre le dite portate la punta delle vostre dita verso di voi lentamente, sfiorando leggermente la faccia del soggetto al livello circa degli occhi. Anche dopo che la punta delle vostre dita perdono contatto, continuate a portare le vostre mani lentamente verso di voi nella stessa maniera come quando lo toccavate, e continuate a dire lentamente "Tu stai cadendo in avanti". Nel frattempo mantenete il vostro sguardo fisso sul suo naso, proprio tra i suoi occhi.
In quasi ogni caso il soggetto cadrà lentamente in avanti. Ovviamente voi lo dovete prendere, e non lasciarlo cadere sul pavimento. Alcuni soggetti, consciamente o inconsciamente, iniziano col resistere. Spiegate che se lui resiste voi non potrete fare nulla e il Test non riuscirà.
Ditegli di smettere di fare resistenza e di fare come voi gli chiedete di fare.
Questa lezione è importante tanto quanto il Secondo Test. Richiede meno parole solo perché le istruzioni necessarie riguardo alla vostra voce e al vostro modo di porgervi sono già state date durante il Secondo Test. Voi avete incominciato ad imparare. Continuate.
Ripassate questo Terzo Test da soli, prima di provarlo su altre persone. NON effettuate il quarto Test finchè non avete padroneggiato e non avete avuto successo coi primi tre.
COSA SIGNIFICA IL TERZO TEST
In questo test la persona misura la capacità ad andare verso di voi. Quindi a portare attenzione alle vostre parole e a voi che la state conducendo.
QUARTO TEST – LEGARE LE MANI ASSIEME
COME ESEGUIRE IL TEST
Iniziate con qualcuno che sia riuscito a cadere avanti facilmente. Mantenete la vostra voce e il vostro modo di fare simili a quelli adottati nel secondo e nel terzo test. Dite al soggetto di stare di fronte a voi. Ditegli di mettere le sue mani assieme e intrecciare le sue dita. Può darsi che gli dobbiate mostrare cosa intendete. Ditegli di rendere le sue braccia molto rigide e di stringere le sue mani assieme fortemente. Prendete le sue mani tra le vostre due, gentilmente, e ditegli di guardarvi fissamente negli occhi. Voi guardate fissamente tra i suoi. Dopo 5 o 10 secondi iniziate a premere le sue mani tra le vostre, muovendo le vostre mani in una posizione leggermente differente dopo ogni pressione, e continuando finché non le toglierete. Il modo di premere è gentile. Lui deve continuare a guardarvi negli occhi.
Mentre state facendo questo continuate a guardarlo negli occhi e dite, lentamente, "pensa che le tue mani si stiano attaccando assieme. Pensa che siano attaccate strettamente. Sì, le tue mani si stanno attaccando assieme. Le tue mani si stanno attaccando assieme strettamente - più strettamente - più strettamente - STRETTAMENTE - e non le puoi separare. Non puoi. Sono attaccate assieme strettamente. Non le puoi separare. (A questo punto togliete le vostre mani ma continuate a guardare e a parlare.) "Tu non puoi. Prova. Prova più fortemente. Più fortemente provi più fortemente si attaccano. Non puoi separare le mani. Non puoi. Non puoi. Sono attaccate assieme strettamente. Non le puoi separare. Non puoi. Non puoi. Sono attaccate assieme strettamente. Non le puoi separare. Non puoi. Non puoi."
Parlate lentamente, senza alzare la voce, ma positivamente, come nei test precedenti. Mettete ferma convinzione nella vostra voce, e quando arrivate alla parola "strettamente" mettete un poco più di forza in ogni parola. Mentre andate avanti mettete un po' più di forza nel vostro tono, più potere, ma mantenete la vostra voce non veloce, come prima.
Appena il soggetto prova a separare le mani e non riesce, voi battete le vostre mani assieme fortemente, e dite con voce di comando, "Tutto bene. Svegliati. Svegliati. Completamente sveglio. Tutto bene." Schioccate le vostre dita un paio di volte.
Nel 99 per cento dei casi le mani del vostro soggetto si separeranno. Se ancora rimangono attaccate, prendetele tra le vostre, schiacciatele assieme, ditegli di guardarvi e dite decisi, "Ora smetti di provare. Smetti di provare". Quando il soggetto segue la suggestione, dite, "Quando conto fino a tre le tue mani si separano da sole. Uno - Due - Tre. " Quando arrivate al numero "tre" battete le mani assieme fortemente e dite, "Ora le tue mani si stanno separando. Svegliati. Completamente sveglio. Tutto a posto." Continuate a ripeterlo e a battere le vostre mani assieme fortemente.
Dopo che i soggetti non sono riusciti a separare le loro mani e voi gliele separate, molti vi guarderanno con un sorriso imbarazzato. Non sorridetegli a vostra volta, conviene dire al soggetto di sedersi mentre voi eseguite un test con qualcun altro, oppure fate effettuare a questo soggetto un altro test, o ponetelo direttamente in trance ipnotica.
Voi state ancora iniziando, così non aspettatevi di riuscire con tutti. Ma anche dall'inizio riuscirete con molti. Andando avanti col tempo potrete omettere qualche volta il primo test. Ma otterrete risultati molto migliori se partirete con quello.
Durante questi test, o in altri test, - Lezione VII - alcuni soggetti potrebbero muovere la loro testa e incominciare ad addormentarsi. Svegliateli. Toccateli dolcemente sulla guancia e ditegli con tono di comando, "Svegliati. Tu non stai ancora per addormentarti. Svegliati.- Completamente svegli. (Battete le vostre mani insieme). Tutto a posto. Svegliati. Completamente sveglio". Continuate a ripetere queste parole finché il soggetto non è completamente sveglio.
COSA SIGNIFICA IL TEST
Una risposta positiva a questo test significa che la persona accetta che voi gli creiate uno stato tensionale: mentre nei test di caduta si misura la capacità di rilassamento, in questo test misurate la capacità tensionale della persona.
Condurre la persona in ipnosi
Dopo che il soggetto ha superato con successo il Quarto Test potete poi passare a portarlo in trance ipnotica. Per chi inizia, però, è meglio esercitarsi a presentare al soggetto ancora alcuni test prima di portarlo in trance ipnotica. Voi avete bisogno di esercitarvi a dare suggestioni in maniera calma e convincente, parlando lentamente e in maniera positiva. Così scegliete alcuni dei test seguenti da utilizzare sui soggetti che saranno riusciti a rimanere con le mani incollate. Inoltre, i test che seguono hanno tutti un contenuto spettacolare e potrete poi utilizzare alcune di queste fenomenologie all'interno di una dimostrazione di ipnosi. Molti di questi sono test divertenti: nulla vieta che l'ipnosi possa essere infatti essere imparata anche divertendosi.
ALTRI TEST
NON PUO' FAR CADERE IL BASTONE
Dite al soggetto di tenere un bastone; ditegli di guardarvi negli occhi mentre voi lo guarderete tra i suoi, e dite "Stringi fortemente questo bastone. Più fortemente. Le tue dita lo stanno tenendo strettamente - più strettamente - più strettamente - strettamente. Non lo puoi lasciare cadere. Prova a lasciarlo cadere. Non puoi. Non puoi. Non lo puoi lasciare cadere." Etc. Svegliatelo come nel Quarto Test.
Tutto consiste, come noterete, a far sì che il soggetto inizi a fare volontariamente quello che volete, e che voi lo guardiate negli occhi mentre voi guardate i suoi. Mentre parlate dovreste usare la voce e il modo di fare spiegato precedentemente. Incominciate ad ordinargli di fare quello che voi volete, poi gli dite che lo sta facendo più fortemente - più fortemente - poi gli dite che non può non farlo, e continuate a ripetere suggestioni a questo scopo.
La ripetizione rende la suggestione vieppiù potente. Poi svegliatelo come nel Quarto Test. Utilizzate questi principi in tutti i test seguenti.
SIGNIFICATO DEL TEST
Test tensionale: dipende dalla capacità di concentrazione.
NON PUO' PIEGARE LA GAMBA
Dite al soggetto di stare di fronte a voi, in piedi. Prendete la sua mano destra nella vostra mano sinistra, e ditegli di portare tutto il peso sulla gamba sinistra. Continuando a tenere la sua mano, e usando lo sguardo, abbassate la vostra mano destra sulla sua gamba sinistra, dall'anca fino alla metà della coscia, lasciando che la punta delle vostre dita lo tocchi mentre voi muovete la mano. Ripetete quest'azione 2 o 3 volte, dicendogli che la sua gamba è rigida - sta divenendo più rigida - più rigida - etc., che non la può piegare, che camminerà con la gamba rigida. Poi alzatevi e con la vostra mano sinistra dategli una spinta perché lui inizi a camminare e ripetete, "Tu stai camminando zoppicando. La gamba non si piega. Non la puoi piegare, etc." Poi svegliatelo.
SIGNIFICATO DEL TEST
In questo test misurate la capacità del soggetto di tenere un'idea nella mente contemporaneamente ad un'altra azione.
NON SI PUO' SEDERE SULLA SEDIA
Dite al soggetto di stare di fronte ad una sedia e guardarvi. Ditegli di tendere le sue gambe, che stanno divenendo rigide - più rigide - più rigide -rigide - etc., cosicché lui non le può piegare, non si può sedere. "Prova. Prova fortemente, più fortemente tu provi più rigide diventano," etc.
NOTA
Test tensionale.
NON SI PUO' SOLLEVARE DALLA SEDIA
Dite al soggetto di sedersi, i piedi piatti sul terreno, guardandovi negli occhi. Ditegli di pensare che non può alzarsi. Usate lo sguardo, stendete le vostre braccia verso (non sopra) le sue ginocchia, le palme verso terra, le dita allargate, come se steste spingendo qualcosa fortemente. Ditegli che le sue gambe stanno divenendo rigide - più rigide - più rigide, non le può muovere, non si può sollevare dalla sedia, più prova più strettamente è attaccato, etc.
NOTA
E' una sensazione molto simile a quella che proviamo la mattina quando una parte di noi vuole rimanere a dormire e un'altra si vuole alzare.
IL BRACCIO CHE DIVENTA RIGIDO
Dite al soggetto di allungare il suo braccio di fronte a sé e di fare un pugno. Usate lo sguardo, prendete il pugno nella vostra mano sinistra, muovete la mano destra portandola a leggero contatto dalla spalla al polso un paio di volte, mentre gli dite di rendere il suo braccio rigido, che sta divenendo più rigido - più rigido - non si piegherà, non lo può piegare, è come una sbarra d'acciaio etc.
NOTA
Questo test funziona molto bene con le persone decise, che nella vita sanno andare con forza verso un obiettivo. Non eseguite questo test con persone che si reputano "molli".
NON PUO' FARE IL NODO
Date al soggetto circa un metro di corda, dicendogli di tenerne un capo in ogni mano. Usate lo sguardo, e ditegli che si tratta di una corda molto particolare, che non si annoderà, nessuno riesce a tenere le sue estremità abbastanza a lungo da poterla annodare, può tentare di fare un nodo ma non può, più prova più le estremità gli cadranno dalle dita, non può tenere le estremità abbastanza a lungo da poter fare un nodo, può provare fortemente ma più fortemente prova meno riesce, etc.
SIGNIFICATO DEL TEST
Test leggermente confusionale. Un buon risultato in questo test indica la possibilità di adottare metodi confusionali. Nella stessa maniera di questo test, quando voi pensate di non riuscire a poter fare una cosa, non ci riuscite.
TEST AGGIUNTIVI
I test che seguono sono più che altro per farvi rendere conto delle possibili varianti dei test precedenti ed hanno lo scopo di farvi provare altre situazioni.
Nella stessa maniera potete fargli sbottonare la giacca e dirgli che non la può riabbottonare senza sbagliare buco. O gli potete chiedere di slacciarsi le scarpe e dirgli che non le può più riallacciare. O, se ha il fazzolettino nel taschino della giacca, glielo potete togliere e dirgli che non può rimettervecelo, perchè rimarrà attaccato alle sue dita, più lo spinge nel taschino più rimarrà attaccato alle sue dita venendo fuori quando toglie la mano, etc.
NON PUO' LASCIARE IL DITO
Al soggetto viene richiesto di mettere il suo dito indice destro nel pugno sinistro e stringere il dito fortemente - più fortemente - più fortemente - il dito è preso - non lo può estrarre - più fortemente prova più strettamente è preso - può provare più fortemente etc.
NOTA
Test tensionale dello stesso tipo delle mani legate, ma che richiede più concentrazione.
I test seguenti sono leggermente più difficili:
TEST DEL BRACCIO PESANTE E DEL BRACCIO LEGGERO
Dite che il test che state per eseguire serve a verificare la loro capacità di portare un'idea dall'esterno verso l'interno: si tratta della capacità che ha l'artista quando vede un paesaggio, fa entrare l'idea dentro di sé, e lo dipinge, e la capacità dell'atleta, che sente l'allenatore che gli dice "corri più forte", sente i suoi muscoli che si tendono e corre più forte. Dopo aver detto queste parole, chiedete al vostro pubblico di alzarsi in piedi e di alzare le mani a novanta gradi rispetto al busto: voi eseguirete lo stesso. Dopo tale operazione dite che voi conterete fino al numero tre, e al numero tre gli chiederete di voltare la mano destra verso l'alto, e di chiuderla come se tenessero un secchiello nella mano.
Contate fino a tre, e aggiungete poi che conterete ancora una volta fino a tre, al numero tre potranno chiudere gli occhi e immaginare di avere un secchiello pesante nella mano destra, e un palloncino leggero legato al polso della mano sinistra. Potranno fare resistenza se vorranno, ma non è la ragione per cui sono qui. Contate fino a tre e poi incominciate a dare suggestioni per aiutare il vostro pubblico nel suo sforzo di concentrazione: - braccio destro pesante, braccio destro pesante, con la forza della vostra immaginazione vedete un pesante secchiello nella mano destra, aggiungo sabbia in questo secchiello, braccio destro pesante, pesante etc.; al braccio sinistro è invece legato un palloncino leggero, leggero, braccio sinistro leggero, leggero, e via via, aggiungo acqua nel secchiello del braccio destro, e la sabbia si fa più pesante, più pesante, più pesante, mentre nel braccio sinistro immagina 50 palloncini…del colore che preferisci…il braccio sinistro diventa via via più leggero. Ad un certo punto dite a tutti quanti di tenere le braccia come sono e guardarsi l'un l'altro; questo farà rendere ciascuno conscio della sua minore o maggiore capacità di rispondere alle suggestioni.
SIGNIFICATO DEL TEST
Si tratta di un test permissivo, e mostra la grande varietà di reazioni possibili in risposta ad un unico stimolo.
Si tratta di un test molto facile e vi consiglio di inserirlo nella serie di esercizi che fate eseguire. In un gruppo, questo test vi permette di capire quali siano le persone che rispondono di più a stimoli immaginativi e quindi più adatte a questo tipo di induzione ipnotica (ipnosi con visualizzazioni, metafore con stimoli visivi e cenestesici3.)
PORTARE LA PERSONA IN TRANCE
Dopo i primi tre test potete portare tranquillamente la persona in un rilassamento profondo e benefico.
L'induzione che segue, cosiddetta della "calamita" vi permette di passare rapidamente dalla sequenza di test ipnotici alla "trance".
Fate sedere il soggetto di fronte a voi e seguite il seguente schema:
“Stendi le tue mani di fronte a te così. Rendi rigide le tue braccia, blocca i tuoi gomiti; le palme delle tue mani l'una di fronte all'altra. Pollici in su, dita unite. Fra poco, porterò le mie dita tra le tue due mani. Finché non l'avrò fatto, voglio che tu continui a fissarmi qui negli occhi. Continua a guardarmi. Quando porterò il mio indice tra le tue due mani, togli lo sguardo dal mio e fissalo sulle mie dita. Poi muoverò il mio dito, e quando lo farò, non muovere il tuo sguardo, continua a guardare di fronte e tra le tue mani.
Bene.
Ora porta i tuoi occhi sulla punta delle mie dita. Fra poco muoverò il mio dito, e quando lo farò, non muovere i tuoi occhi. Continua a guardare tra le tue due mani.
Io conto da tre ad uno e tu chiudi i tuoi occhi. E, nel momento in cui chiudi i tuoi occhi, le tue mani cominciano ad avvicinarsi così. Chiudendosi, chiudendosi, chiudendosi.
Immagina semplicemente che ci sia un magnete sul palmo di ogni mano che le attiri più vicine, più vicine, più vicine, muovendosi finché non si toccano.
"Perfetto, quando conto da tre ad uno, chiudi le palpebre".
Perfetto, tre, due, uno, chiudi le palpebre. Ora le tue mani si stanno chiudendo, chiudendo, chiudendo, chiudendo, chiudendo e quasi per toccare.
Immagina il magnete nel palmo di ogni mano. Si stanno chiudendo.
Etc. 
Nel momento in cui le tue due mani si toccano, un'onda di rilassamento scende lungo tutto il tuo corpo. Nel momento in cui senti che le tue due mani si toccano, ogni muscolo e nervo si rilassa completamente.
Bene.
Ora si stanno chiudendo, chiudendo e quasi toccando, chiudendo e quasi toccando
etc.
Ora si stanno toccando. Lascia la tua testa cadere in avanti sul tuo petto, lascia le tue braccia cadere in grembo, lascia ogni muscolo e nervo divenire sciolto e molle e rilassato e sentiti bene lungo tutto il tuo corpo.
FATE ORA QUALCHE RICALCO4.
Ora fra pochi istanti toccherò la tua fronte e ti chiedo di incominciare a contare da cento andando all'indietro, guardando i numeri andare via e rilassandoti ad ogni numero che conti, di modo che dopo aver contato pochi numeri non ci siano più numeri da contare e tu ti possa rilassare piacevolmente e profondamente.
OK, incomincia ora a contare
100
bene, rilassati maggiormente
99
guarda i numeri andare distanti, rilassati di più
98
manda tutti i numeri ancora da contare via
(quando vedete che i numeri sono sempre più distanti)
Ora sollevo la tua mano e la lascio cadere e non ci sono più numeri.
A questo punto il soggetto è in trance e profondamente rilassato.
CAPITOLO 3
LE INDUZIONI IPNOTICHE
Il TEST HIP DI SPIEGEL E LE SUCCESSIVE INDUZIONI IPNOTICHE 
Il test HIP di Spiegel è uno dei test ipnotici più utilizzati in campo medico, psicologico e nell’ipnoterapia in generale. Ti propongo qui una delle versioni più brevi di questo test, che può aiutarti a capire il grado di suggestionabilità della persona. Puoi imparare rapidamente questo test, anche perché offre una facile finestra comportamentale per proseguire tale schema con un’induzione ipnotica vera e propria. A te la scelta di utilizzarlo solo come un test, oppure come inizio di un’induzione ipnotica vera e propria.
Il test HIP di Spiegel è tanto semplice quanto efficace, si basa su alcune indicazioni da dare al cliente.
Per costruire una buona relazione è sempre bene annunciare i compiti che si daranno alla persona per poi approfondirli.
“La prima cosa che ti chiedo è quella di guardarmi e di tenere la testa in questa posizione qui.”
Durante questa frase si indica il proprio volto che mantiene la testa senza alcuna flessione, la testa non deve essere orientata verso l’alto o verso il basso, la testa deve osservare frontalmente. È bene non usare frasi analoghe come “tenere la testa ferma”, in quanto si tratta di frasi troppo coercitive. 
Dopodiché si suggerisce al cliente di guardare in alto, è importante che si dia un riferimento preciso alla persona, in modo tale da massimizzare l’effetto dell’ipnosi. Più sono specifici i vostri comandi, più è probabile che l’ipnosi avvenga”.
“Mantenendo la testa in questa posizione vorrei che alzassi gli occhi fino a guardar le sopracciglia”. A questo punto, consulta la seguente tabella dell’indice di Ipnotizzabilità di Spiegel sulla colonna “up-gaze”. Quanto il tuo cliente ha spostato gli occhi in alto? Attribuisci un punteggio al cliente seguendo lo schema, ma non verbalizzarlo. Tienilo come riferimento per classificare il livello di ipnotizzabilità.

Subito dopo – è importante che non passino troppi secondi per non affaticare troppo il soggetto – si fa il secondo test, affermando.
“E da lì fino a guardare la sommità della tua testa, ok. Tieni gli occhi in questa posizione”
Durante questa frase, è bene indicare la sommità della testa, in modo tale che il compito sia elaborato in modo più diretto e concreto. Quando la persona segue il compito è bene valutare il grado di ipnotizzabilità in riferimento alla colonna “eye-roll”. Dopodiché si parte con una vera e propria induzione ipnotica, ad esempio affermando:
“e mentre tieni gli occhi in questa posizione, molto lentamente chiudi le palpebre, molto lentamente le chiudi, molto lentamente le chiudi. Tieni gli occhi in quella posizione, verso l’alto, e di fatto quello che vorrei che facessi è inspirare profondamente e trattenere per qualche secondo il respiro a polmoni pieni, ora mentre espiri mantieni chiusi gli occhi e vorrei che tu immaginassi…”
Questo è tutto ciò che serve per portare la persona in uno stato ipnotico. Dopo questa frase si può utilizzare qualsiasi tecnica di approfondimento come le metafore, il deepening, il conteggio e così via5. Ti suggerisco di operare una variazione del tono o del ritmo della voce sulle parole che ho indicato in corsivo. Puoi fare una breve pausa prima e/o dopo la parola in corsiva, puoi rallentare la velocità, puoi abbassare il volume della voce. A me piace rallentare la velocità dell’eloquio sulle parole in corsivo, funziona molto bene. Certo, potresti scegliere anche di abbassare il volume, ma avresti un rischio, quello di ridurre la comprensibilità di ciò che dici, ed in questa fase è bene essere assolutamente chiari. Inoltre, ti consiglio di mantenere sempre lo stesso tipo di variazione della qualità della voce, dunque di ridurre sempre il volume se decidi questa strategia, oppure di rallentare la velocità. Ripetendoti nelle modalità paraverbali6, aiuti il cliente ad associare quella variazione del tono della tua voce con un ulteriore scalino di profondità in termini di ipnosi.  Sarai stupito di quanto sarà facile per te ipnotizzare con questa tecnica. Prima di iniziare però, ricorda sempre di imparare anche le tecniche di approfondimento dell’ipnosi e di emersione dall’ipnosi, per sapere come proseguire dopo che hai indotto la persona in trance.
INDUZIONE IPNOTICA: FISSAZIONE DI UN PUNTO
Ti consiglio di usare questa tecnica se vuoi fare un’ipnosi più morbida, anche in questo caso, gli occhi hanno un ruolo fondamentale. I punti cardinali di questa tecnica sono:
la fissazione di un punto
l’apertura e chiusura delle palpebre
il respiro
Come sempre, può essere utile tranquillizzare la persona sulla tecnica. Potresti dire ad esempio
“Sarai estremamente sorpreso/a di quanto sia facile entrare in ipnosi, perché ti chiederò di fare cose molto facili. La prima cosa che ti chiedo è di scegliere un punto molto in alto di fronte a te, sceglilo con attenzione”
Aspettate che la persona scelga un punto in alto, se il punto è frontale o poco in alto, consigliate alla persona di sceglierne uno più in alto, semplicemente verbalizzando quanto segue: 
“un punto molto in alto”
A questo punto puoi usare una tecnica che si chiama doppio legame, questa tecnica comunicativa presenta due alternative al soggetto che vanno nella stessa direzione, ciò provoca una illusione di scelta che facilita la suggestione – in realtà - in un’unica direzione. Si può dire ad esempio
“fissa lo sguardo su quel punto un po’ come se ci fosse uno scambio a due lati, per un verso vorrei che tu dedicassi l’attenzione su quel punto, per un altro verso vorrei sapere come sarebbe provare ad immaginare come sarebbe se quel punto attraesse tutta la tua attenzione”
In ogni caso, si suggerisce la focalizzazione dell’attenzione.
La fase successiva implica il focus del soggetto sul suo respiro, suggerire alla persona di pensare al proprio respiro senza modificarlo, in realtà induce un cambiamento.
“Semplicemente porta l’attenzione sul tuo respiro senza modificarlo… e ogni volta che l’aria entra gli occhi rimangono aperti, quando l’aria esce, gli occhi si chiudono, l’aria entra e gli occhi si aprono, l’aria esce e gli occhi si chiudono”
È molto importante utilizzare i termini “l’aria entra” e “l’aria esce”, in italiano infatti “inspira” ed “espira” sono termini troppo simili a livello fonetico e rischiano di essere confusi dal soggetto che finirebbe per non seguire le indicazioni. Occorre continuare a suggerire di aprire e chiudere gli occhi seguendo il ritmo del respiro finché non notate che le palpebre sono sufficientemente stanche, a quel punto si può suggerire alla persona
“e ti accorgerai che ogni volta diventerà un po’ meno facile sollevare le palpebre e quando gli occhi si chiudono è più naturale, più semplice, più piacevole … e ci sarà un momento in cui gli occhi non si apriranno più  ed è … così piacevole lasciarsi andare…”
La persona a questo punto avrà chiuso gli occhi, in alcuni casi le palpebre del cliente vibrano7. A questo punto è possibile continuare la procedura utilizzando un approfondimento dell’ipnosi. Ad esempio: 
“e puoi portare tutta la tua attenzione sulla spalla destra immaginando che la stessa sensazione di peso sulle palpebre puoi immaginarla in questo braccio… rilassato, disteso... copia questa sensazione nell’altro braccio…allarga la sensazione a tutta la schiena e anche davanti…il torace… l’addome…i fianchi, le cosce, le gambe giù fino ai piedi… il respiro può cominciare a farsi più tranquillo e profondo e puoi portare la tua mente in un posto piacevole, tranquillo e sicuro…il posto più bello, tranquillo e sicuro per te, dove stai davvero bene… questa situazione di grande benessere fisico e mentale, la potrai creare ogni volta che ti servirà in maniera completamente autonoma…”
Successivamente si può procedere con qualsiasi tecnica di approfondimento, metafore o altre tecniche immaginative.
REGOLE BASE PER UNA BUONA INDUZIONE IPNOTICA
1) ottenere l'attenzione dell'interlocutore
2) creare il giusto contesto (eccitare l'immaginazione)
3) creare aspettativa
4) formulazione di frasi appropriate.
Durante ogni fase è giusto assumere una corretta posizione comunicativa, passando progressivamente ad una posizione UP (proposizione di schema) al momento dell'invio dei messaggi di guida.
NOTE ULTERIORI PER L’INDUZIONE IPNOTICA
E' importante ricordarsi, in ogni induzione ipnotica, che la vostra metodica deve catturare e trattenere l'attenzione del soggetto mentre voi gli inviate dei messaggi. A tale scopo, rimuovete il più possibile ogni stimolo esterno che possa distrarre l'attenzione. Se ci pensate, infatti è col controllo deliberato degli stimoli esterni che noi ci addormentiamo ogni notte. Pensate: di notte noi ci sdraiamo e spegniamo la luce. Il nostro senso della vista si annulla e questa sorgente di disturbo è rimossa. Siamo sdraiati sul letto e le nostre sensazioni fisiche sono ridotte. La stanza è calma e tranquilla, così che nessun suono viene a disturbarci. Nella stessa maniera, il nostro olfatto e il nostro gusto sono largamente assopiti. E dormiamo. Così è nell'induzione dell'ipnosi: tale stato è prodotto proprio come il sonno naturale, con una fondamentale differenza. Nel sonno normale tutti questi sensi riposano, mentre in ipnosi tutti i sensi riposano con l'eccezione di uno, e quest'uno è eccitato al massimo.
Voi sapete cosa accade alle persone cieche o sorde; quando uno o più dei loro sensi si perde gli altri tendono a svilupparsi in maniera notevole. Anche in Ipnosi c'è questa tendenza, ed è attraverso questo senso aumentato che si crea rapporto con la mente del soggetto e possono essere impiantate direttamente delle suggestioni.
Normalmente nell'induzione dell'ipnosi il soggetto è seduto confortevolmente rilassato su di una sedia e gli viene chiesto di muoversi il meno possibile: in questo modo gli stimoli tattili, olfattivi e gustativi sono ridotti al minimo. Gli occhi sono chiusi. Solo il senso dell'udito rimane attivo, ed è attraverso questo canale che arriva la trance.
CAPITOLO 4
LA TRANCE PROFONDA
APPROFONDIRE L’IPNOSI
A seguito di una tecnica di induzione ipnotica occorre approfondire lo stato di trance, altrimenti la persona tornerà allo stato di veglia attiva naturalmente, vanificando i gli sforzi nell’induzione. Per fare questo è parecchio importante verificare che la persona abbia risposto correttamente all’induzione, ritrovandosi in uno stato di ipnosi. Ecco alcuni indicatori di natura non verbale da osservare per verificare lo stato di ipnosi:
la persona non si muove più come prima (inerzia psicomotoria)
respiro più profondo
la persona non parla
vibrazione delle palpebre
deglutizione nelle prime fasi dell’induzione
apertura della mascella
mani sudate
movimenti della testa verso il basso
Una volta verificato lo stato di ipnosi si deve proseguire usando alcune di queste tecniche di approfondimento. Se invece la persona non fosse in uno stato di ipnosi, è conveniente usare la tecniche del pyramiding, ovvero, si chiede alla persona di riaprire gli occhi (se ha gli occhi chiusi) e si procede con una seconda tecnica induttiva senza dichiarare che si tratta di un secondo metodo, si prosegue come se quella seconda tecnica induttiva fosse in realtà la naturale prosecuzione della prima. Quando la persona è effettivamente in uno stato di trance
Ecco alcune verbalizzazioni che puoi utilizzare per approfondire l’ipnosi, l’una non esclude l’altra, puoi combinarle nella sequenza che più preferisci
Approfonditore: nota
Nota che stai respirando ad un certo ritmo e puoi notare che la tua mente inizia a rilassarsi e a prendersi spazio un po’… e puoi notare che stai inspirando ed espirando…e ad ogni respiro puoi notare te stesso più calmo, più rilassato…e puoi tranquillo…e puoi notare quella calma… andando sempre più in profondità e sentendoti bene
Focalizzatore dell’attenzione su una parte della storia, si tratta di una verbalizzazione molto comoda per portare l’attenzione della persona su un punto – Hai mai___?
Hai mai ascoltato una storia e sei diventato così coinvolto da esserti perso in quelle pagine? Ti sei mai addormentato rendendoti conto che ti sei trasportato in uno stato simile al sonno man mano che ci entravi dentro? Ti sei mai chiesto come sarebbe entrare in quello stato quando semplicemente lo desideri? 
Focalizzatore dell’attenzione– Puoi ricordarti?
Puoi ricordarti un momento in cui eri profondamente rilassato? Ricordi che quella sensazione che continua profondamente e si allarga nella tua mente. Ricorda come ti sentivi bene. Ora, puoi ricordare un momento in cui eri in una trance. Ricorda quella prima sensazione di ipnosi che inizia e ricorderai l’approfondimento dello stato di ipnosi automaticamente…ricorderai tutte le sensazioni di quel piacevole stato mentale.
Approfonditore – So che ti stai chiedendo _____
So che ti stai chiedendo come sarà l’esperienza di ipnosi oggi. Se ti ho detto che l’ipnosi è naturale, so che vorresti chiederti come inizierà ad entrare in quel piacevole stato. Ora è una cosa buona da chiedersi. No che ti stai chiedendo perché il tuo respiro è cambiato. Forse tu stai addirittura chiedendo perché l’ipnosi si approfondisce con il tuo respiro…naturalmente…vai in profondità
____è una buona cosa che_____
È una buona cosa che tu abbia deciso di fare questo esercizio…hai studiato e appreso molto nel passato…ed è una buona cosa che hai appreso queste cose….ed è una buona cosa sapere che puoi imparare ad entrare in una profonda e piacevole ipnosi proprio ora…
Verbalizzazioni di causa ed effetto – Lo script è costituito da Mentre tu (causa) allora tu (effetto)
Questo tipo di strategie connette una frase (causa) ad una frase (effetto), la frase causa deve essere un truismo, ovvero un concetto che il soggetto può immediatamente verificare (ad es., mentre stai respirando, mentre ascolti la mia voce, mentre i muscoli del tuo volto si rilassano etc.)
“Mentre ascolti la mia voce, puoi iniziare a focalizzare la tua attenzione dentro di te e mentre focalizzi la tua attenzione dentro di te la tua mente inconscia inizia ad entrare in quel piacevole stato mentale mentre l’aria entra ed esce noterai approfondirsi lo stato …e mentre fai questo ti ritroverai in un piacevole stato mentale sempre più profondamente
Visualizzazione – la tecnica della luce
Ecco un esempio di linguaggio ipnotico che puoi utilizzare per approfondire l’ipnosi.
“E soltanto quando pensi che sia il momento giusto per iniziare il rilassamento puoi cominciare a pensare a poco a poco quello che ti dico mentre ti puoi accorgere del fatto che si affeziona all’idea che ci sia la possibilità di farsi condurre un po’ per mano e ancora con un po’ più di leggerezza verso uno stato leggermente modificato di coscienza e naturalmente c’è un'altra parte della tua mente che ha tutti i diritti di controllare che va tutto bene e mentre lo fa può notare che c’è in altra parte della tua mente che nel corpo, forse li vicino o forse là in fondo ci sono piccole modificazioni e c’è un'altra parte della tua mente che si occupa in automatico di quelle modificazione e c’è un'altra piccolissima parte della tua mente che nota che tutte le altre funzionino bene e mentre hai gli occhi chiusi puoi pensare di chiuderli andando a recuperare nella tua mente l’immagine della tua mente dei tuoi occhi che si chiudono sia mentre ti vedi da fuori col viso che conosci o con quel viso che potresti vedere se avessi uno specchio di fronte a te fosse uno specchio in grado di riflettere tutto quello che desideri ma puoi guardarti mentre chiudi gli occhi da dentro come se avessi esattamente una visuale sulle palpebre che si ammorbidiscono e fanno il loro lavoro e cioè proteggono, riscaldano e tranquillizzano gli occhi da dietro…e mentre questo succede senza che tu faccia niente puoi lasciare che la tua attenzione scivoli attraverso il corpo fino ad andare a trovare la parte più profondamente ammorbidita rilassata abbandonata pesante che in questo momento tu possa trovare e quando te ne sei accorto e l’hai trovato immaginati che questa parte sia piacevolmente contagiosa e irradi tutta la sua capacità di ammorbidirsi lasciarsi andare alle fibre muscolari alle cellule che sono lì vicine come se una luce del tuo colore preferito si propagasse secondo dopo secondo da quel punto fino a raggiungere i punti più lontani.”
Si può proseguire con ulteriori suggestioni, oppure si può usare una tecnica di per uscire dall’ipnosi.
TECNICHE DI MIGLIORAMENTO DELLA FIDUCIA IN SE STESSI 
Ecco una verbalizzazione utile da applicare nello stato di trance, in tutti i casi in cui sia necessario potenziare la fiducia in se stessi.
“Quando guardi nello specchio, cosa vedi? Ciò che vedi rappresenta la tua vera immagine o solo un’altra visuale che suggerisce il tuo subconscio per fornirti una percezione già programmata di te, un prodotto delle tue esperienze passate e condizionamenti?
Non è così tanto ciò che vediamo su come ci vediamo che comanda le nostre sensazioni di sicurezza, se siamo diventai abituati a vedere noi stessi come negativi o inadeguate, allora perpetueremo la stessa percezione di noi stessi e la progetteremo nel mondo con tutte le conseguenze negative per la nostra qualità della vita
L’immagine interna ha bisogno di essere cambiata in un modo più benefico di tutto ciò che è positivo, permettendoci di progettarlo nel mondo una persona che è di fiducia e consapevole delle proprie caratteristiche e capacità, aspettandosi che tutti o andrà a male o che le persone che non ci piacciono capiranno qualcosa di negativo nei nostri confronti, c’è molta verità nell’adagio del bambino che ride riceve tutte le attenzioni.
Approfondimento - Come costruire la fiducia in se stessi
Prima di tutto vorrei darti le mie congratulazioni per la tua decisione di cercare aiuto e di permettere a te stesso l’esperienza di essere qui oggi, apprezzo che hai fatto sforzi per essere qui in questo video, proprio ora, tu sai che puoi farlo, infatti è facile da fare, quel senso di riuscita e di successo, come ci si sente a realizzare che se è facile questa volta, sarà facile anche nel futuro, per quella esperienza positiva che apprenderai per avere fiducia in te stesso in un modo che costituisce il tuo e lo rende più forte ogni giorno, riconoscendo ancora di più ciò che prima era positivo e piacevole per te…i pensieri positivi sono gli unici veramente utili e mentre i pensieri negativi ti danneggiano…e permetti a te stesso di avere solo pensieri positivi
È così facile da fare …essere quella persona che non permette di fare errori…perché essi sono vissuti con confort… ed è confortevole sapere che un errore è solamene un’opportunità di fare le cose differentemente la prossima volta…la perfezione…non è quasi mai una necessità… nemmeno i campioni sono veramente perfetto ogni volta…e qualche volta sbagliano…ed è interessante osservare che quando gli indiani Navaho tessono tappeti e coperte lasciano sempre un imperfezione un nodo in più così gli dei non sono mai arrabbiati e pensano che non stanno provando ad essere divinità loro stessi e può essere piacevole per te sapere che puoi dare  a te stesso il permesso di sentirti calmo e di provare che queste cose sono importanti… sapendo che il mondo non finirà se lascerai un nodo anche tu…e sapendo che non ti stai mettendo in competizione con un essere perfetto…facendo giusto il meglio che puoi …lasciandolo così ..e mentre vai giù in profondità…ascoltando il suono della mia voce…puoi essere consapevole di come sono piacevolmente pesanti le tue gambe, le braccia, il corpo intero sembra fluttuare nel tempo e nello spazio e queste sensazioni ipnotiche ti permettono di sapere che hai viaggiato da uno stato di consapevolezza ad un altro stato in un modo calmo e sicuro e mi chiedo ora se puoi permettere a queste sensazioni di continuare…queste sensazioni rilassate e confortevoli di mente e corpo…e mentre viaggi e sogni …e la mia voce viaggia con te…sai guardare al futuro nel modo in cui e vedi solo cose buone e persone buone che incontri e man mano che ti muovi avanti prendi opportunità, vedendo queste opportunità in modo chiaro intensamente consapevole di tutto ciò che i tuoi prossimi obiettivi sono raggiungibili, tu hai tutta la sicurezza di cui hai bisogno per poterci costruire su tutte le capacità di essere la persona che vuoi essere speciale ed entusiasmante e tu e il tuo unico tu ad avere i migliori interessi nel cuore e prendo controllo della tua vita…ora…tu stai prendendo controllo …hai fiducia nei tuoi giudizi in tutte le cose che sai e sei il solo a i decidere i tuoi desideri nel tuo controllo ed è la più profonda soddisfazione ora…che puoi rendere e impegnare te stesso nei tuoi migliori interessi, usando il più alto potenziale, le tue capacità le tue qualità speciali, accettando le tue sensazioni di congratulazione man mano che raggiungi il tuo prossimo obbiettivo trovi facile concentrarti su ciò che è importante per te, la tua mente subconscia …ti aiuta in questi modi, ricordandoti dei tuoi successi…delle tue abilità positive, di tutte le qualità speciali…e gli altri ti apprezzano di più mentre dimostri sicurezza in te stesso…il tuo approccio positivo permette alle persone  a te di essere sicuri di te…e la tua sicurezza cresce e si manifesta in te giorno dopo giorno… ora la tua creatività scopre nuovi modi di esprimersi e di diventare efficace e parte della tua personalità speciale… sei impressionato e stupito di tutta la chiarezza di pensiero ed espressione di nuove idee ed input in ogni situazione…una volta aspettavi …ora agisci…una volta eri reattivo … ora sei proattivo… stabilendo in te stesso quella persona positiva e interessante che sei…e poi ora essere consapevole che sei uguale a tutti…rilassato… e a tuo agio in ogni situazione…e stai realizzando ora con maggiore chiarezza di pensiero…ogni giorno…in cui puoi disimparare… quella sensazione di paura e di mancanza di sicurezza…fai un profondo respiro …e rilassati dalla testa alla punta dei piedi e immagina te stesso…felice…sicuro…fiducioso di se stesso…rassicurato…e chiedi a te stesso… io posso…io voglio… e quando questa immagine emerge nella mente…tutte le paure e i dubbi scompaiono completamente…e dimentichi la paura di essere positivo e di realizzare che la sola cosa che può danneggiarti… è la paura in se stessa… non accetterai più la paura o la negatività….le bandisci nella loro interezza…così come bandisci tutti i pensieri e non voluti…permettendo solo alle cose buone e alle sensazioni i positive di crescere e di diventare parte della tua personalità speciale…e lo fai facilmente perché tutto è sotto controllo…e sarà sempre più facile per te di fare questo mentre prendi controllo...e prenderai controllo, vero?
E mentre vai profondamente giù… hai sempre più controllo…semplicemente ascoltando il suono della mia voce…la tua mente subconscia ti mostrare in quell’ora…in quel posto…quando ti sei sentito veramente sicuro…un momento in cui ti sei sentito veramente bene…quando eri al centro dell’attenzione…amato e ammirato…sarai congratulato dalle persone attorno a te mentre avrai un premio per il successo...avrai realizzato dopo una ambizione che aspettavi da tanto tempo...non importa dove fosse o quando fosse…perché man mano che ti senti veramente bene pensando a te stesso e ai tuoi successi….pensa all’ora migliore….e ottieni quell’immagine nella tua mente mentre eri a quell’ora… in quel posto…e vedi te stesso proprio adesso a centro dell’attenzione…con tutti gli altri che ti applaudono…si congratulano con te …e mantieni quella sensazione…permettendo a quella sensazione di essere qualcosa che si espande…ora vedi quella sensazione speciale che pulsa nella luce bianca…calda e confortevole…e potente e permetti a quella luce bianca di espandersi e crescere…in modo tale da avvolgerti…in modo tale da essere completamente contenuto in quella luce brillante bianca…pulsante…confortevole…potente…osservando i tuoi pensieri su di te e sulle tue speciali qualità e capacità…sentendole crescere… espandere… riempiendo il tuo essere con la sua potenza e positiva influenza e ora…permetti a quella luce bianca di essere assorbita attorno al tuo corpo e mentre assorbi completamente e permanentemente a tutti i benefici di tutte le cose buone e delle qualità ce ti assicurano da questo momento in avanti di essere una persona rassicurata…così come vuoi essere…come sei…proprio ora…ogni cosa che fai…la fai meglio di come l’avresti fatta prima…il tuo approccio ad ogni nuovo compito avviene a in maniera fluida sapendo che tu sei rilassato…e in una perfetta cornice…mente…calma…rilassata…confidente…ed ogni giorno la tua fiducia cresce …e diventa sempre più forte…sempre di più…le tue sensazioni di sicurezza diventano sempre più forti e potenti…ogni giorno…con ogni nuova situazione…ogni volta che necessiti… di prendere controllo…calma la tua mente…”
A seguito di questa verbalizzazione, puoi usare una tecnica per emergere dall’ipnosi
DEEPENER PER RIDURRE TENSIONE E STRESS 
Puoi disseminare questa suggestione all’inizio di un’induzione ipnotica quando sospetti che il livello di stress della persona sia alto.
“E ora che rilasseremo ogni parte del corpo un altro po’, ogni volta che dirò la parola rilassato, automaticamente diventerai 10 volte più rilassato di quanto tu lo sia adesso…ogni volta che dico la parola rilassato diventerai 10 volte più rilassato di quanto tu lo sia adesso…così ora concentrati particolarmente sulle sensazioni delle dita dei piedi e permetti a tutti i muscoli e alle fibre delle dita dei piedi e dei piedi di diventare veramente molto rilassato…forse addirittura mostrandoti più rilassato di quanto tu non sia rilassato adesso.”
L’IPNOSI DELLA GENTILEZZA E DELL’AMORE
Questo tipo di verbalizzazione può essere utilizzata per aiutare gli altri a gestire i conflitti con se stessi e con gli altri. È utile in tutti i casi si debba migliorare il senso delle proprie espressioni emotive e relazionali. A volte è complessa, soprattutto nella fase acuta del conflitto relazionale, ma è ampiamente dimostrato che l’uso di questo esercizio sviluppi un maggiore senso di connessione sociale, sia in azienda che nelle relazioni interpersonali. L’esercizio si basa sulla proposizione di diversi stimoli immaginativi ai quali si invia un buon augurio. Inizialmente si tratta di stimoli a cui è facile augurare tutto il bene possibile, progressivamente l’esercizio diventa sempre più difficile, proponendo al soggetto persone neutre o addirittura “nemiche”. Lo stato ipnotico, tuttavia, facilita molto l’espressione di emozioni positive e questa particolare predisposizione degli stimoli può aiutare lo sviluppo dell’empatia. Ecco un esempio di verbalizzazione, da applicarsi a seguito dell’induzione ipnotica:
“Questo esercizio può essere fatto in ogni posizione, e inizia prendendoti un momento per essere consapevole di ogni pensiero e sensazione che puoi provare proprio ora, rendendoti conto di come sono le cose per te proprio ora, e quando sei pronto, prendi consapevolezza del corpo: sentendo i tuoi piedi, le gambe, i fianchi, la schiena, il tronco, le braccia, le spalle, il collo, la testa, iniziando a sentire i movimenti del tuo respiro, l’effettiva sensazione di respirare, ricordando a te stesso che tu sei lì, vivo, energetico. Quando sei pronto, porta alla mente l’immagine una persona che sai essere importante per te, che ti vuole bene, un partner, un genitore, un familiare, un maestro, un amico stretto, qualcuno che ti ha fatto del bene, qualcuno che ti ha aiutato a sentirti sicuro, che si è preso cura di te facilmente e lo ha mostrato.…e se quella persona passata o presente, non viene in mente, può essere forse qualcuno che ti ha ispirato, qualcuno che sia facile da immaginare, a cui sia facile inviare gli auguri di buona salute, a cui sia facile immaginare di dire: che tu sia felice, sano, sereno…immaginando che riceva questi auguri da te…che tu abbia amore, calore, affetto…che tu sia protetto dal dolore e libero dalla paura, vivo, motivato, felice, prova una pace interiore…e sentiti libero di far suonare queste stesse parole per te…notando come questo senso di auguri di benessere entrino in connessione con te… notando come ti senti…è un po’ come se potessi sentire anche tu queste sensazione, sentendo l’affetto incondizionato e la cura verso te stesso, permettendo le sensazioni di amore e sicurezza crescere in te, sapendo che non devi fare niente per meritartelo proprio ora, e che questi auguri sono dati liberamente, senza condizione, notando che puoi connetterti al significato di queste frasi, anche se non ti senti del tutto sicuro proprio adesso, sapendo che sono i giusti desideri per te, e vedendo che puoi avere tutti questi desideri per te, ascoltando te stesso dire a te stesso: sono felice, sano, amato, che io sia protetto, vivo, libero, posso provare pace interiore.
Puoi estendere questo augurio a tutte le persone a cui vuoi bene, un bambino, il membro di una famiglia, un caro amico, o addirittura al tuo animale domestico, e se ti sembra giusto, di a loro, nel tuo modo, con le tue parole… che tu sia felice, sano, amato, che tu sia sicuro e protetto, vivo, gioioso, puoi avere pace interiore.
E potrebbe addirittura essere possibile per te espandere questa situazioni oltre, ai conoscenti, alle persone con cui non hai una relazione personale, le persone della tua citta, i tuoi vicini, o semplicemente i conoscenti: immaginando di dire ad uno di loro…a un conoscente che ti è indifferente…che tu sia felice, sano e amato, che tu sia sicuro e protetto, libero dalla sofferenza, vivo, motivato, gioioso, hai una pace interiore. 
E anche se gli auguri non sono dati con lo stesso calore e amore della persona amata, puoi renderti conto che puoi estendere questi auguri, e con sorpresa questo può farli sentire in un modo particolare, connettendo ciò che questi desideri rappresentano, mantenendo questa persona o queste persone nella tua consapevolezza dei tuoi migliori auguri, desiderando che loro siano in salute e felici, desiderando la forza e la sicurezza, provando ad estendere questi desideri addirittura a qualcuno che è difficile con te, non per forza la persona più difficile per te nella tua vita, giusto qualcuno con il quale c’è stata qualche frustrazione o incomprensione, e facendo questo, può essere d’aiuto ricordare, che proprio come te, questa persona vuole essere amata, e proprio come te vuole pace nella sua vita, e potresti a dire che proprio come te lui vuole felicità, gioia, proprio come me, vuole essere sicuro, salutare, proprio come me, stanno facendo il meglio che possono, con le risorse interne ed esterne…e se questo è possibile per te…puoi dirgli in silenzio, che tu senta pace, puoi avere amore e calore nella tua vita, essere felice, sano, integro. Puoi addirittura immaginare di estendere questi desideri agli animali, alle piante e alla vita in generale nel tuo pianeta, incluso te stesso potendo dire siamo felici, in salute, protetti, sicuri, viviamo in pace, agio e felicità e ora che questa meditazione gentile sta per finire, prenditi il tempo di apprezzare ciò che hai sentito e ciò che ha generato questo esercizio e anche se per te è stato difficile fare questo, sapendo che questa pratica ha un potenziale di farti sentire ancora una presenza fisica, una sensazione del corpo, il piede, la schiena, il tronco, il collo, la testa, iniziando a notare i movimenti del tuo respiro, portando vita a tutto il corpo, proprio come se i desideri di bene portassero vita a tutti attorno a te.”
INDUZIONE IPNOTICA PER LA GESTIONE DELLE EMOZIONI E DEI PENSIERI NEGATIVI
Adesso, ti chiedo di ascoltare quello che ti dirò perché in questo modo potrai imparare ad entrare nello stato mentale ideale per gestire il tuo pensiero. Semplicemente, fissa le tue sopracciglia…renditi conto del tuo respiro…senza modificarlo… e prendi consapevolezza delle due fasi del respiro…inspira…ed espira…inspira…ed espira… e semplicemente… aggiungi un compito a questa procedura…tieni aperti gli occhi quando inspiri e chiudili quando espiri…. apri gli occhi quando inspiri…e chiudili quando espiri... e continua semplicemente in questo modo… ascoltando la mia voce… sentendone le qualità…il tono…il ritmo…e chiudi gli occhi quando espiri….e se pensi che sia più comodo…tieni gli occhi chiusi…chiusi….chiusi…. e quando sono chiusi gli occhi, puoi immaginare nuovamente di chiuderli… perché così potrai ascoltare meglio quello che ti dirò….e se lo desideri… puoi anche entrare in quello stato mentale … ideale per far si che l’immagine prenda il posto del pensiero…il sogno prenda il posto del sonno…quello stato mentale in cui puoi dire si a tutto quello che pensi… scegliere dove posizionare il tuo pensiero nel tuo spazio mentale … spostarlo … avvicinarlo … allontanarlo … perché solo in questo modo puoi veramente scegliere… chi essere… cosa fare… e ti chiederò…di immaginare…che le tue piante dei piedi siano …come delle radici… delle radici che affondano… giù… giù… giù sempre più in profondità… sempre più giù… sempre di più in profondità…sempre di più verso il centro…della terra…e ti chiedo di immaginare … le radici… che affondano giù… sempre più giù….verso il centro…e semplicemente immagina i tuoi piedi possano assorbire tutta l’energia rilassante come una spugna… che attrae e conserva dentro di sé tutta l’energia rilassante… e di potere contenere dentro di te… tutta l’energia rilassante…che il tuo corpo può immagazzinare adesso… come una spugna… che diventa sempre più pesante… e rilassata… distesa… lunga… pesante… perché più entri nell’immagine… più l’immagine diventa vera… e porta dentro di te…tutto il rilassamento che sei disposto ad accettare adesso…perché è proprio questo stato della mente…che ti consente di scegliere veramente quale pensiero prendere… ridimensionare… ingrandire… spostare… o porre al centro adesso… e semplicemente…consenti a te stesso… ti immaginare… di regolare… i tuoi pensieri… proprio come se avessi…un telecomando interno… che ti permette di aumentare il volume…. diminuirlo… e fare quello che vuoi…e semplicemente di immaginare la fonte…la sorgente… la base del flusso del tuo pensiero…chissà in quale parte del corpo nascono i nostri pensieri più profondi… tanti pensano che il ponte di controllo…la base di tutto sia nella testa… perché tante volte ci è stato detto così…perché lo abbiamo sentito dire… da qualcuno … che l’ha detto a qualcun altro… eppure sai che nessuno può dire più di te quali siano i tuoi pensieri… nessuna tecnologia…nessuna immagine del cervello può capire più di te quali siano i tuoi pensieri…eppure…alcuni pensano che i tuoi pensieri più profondi…vengano dal punto in cui ci sono più neuroni in assoluto…la tua pancia…il tuo corpo….e chissà se è possibile pensare che alcuni tuoi pensieri vengano addirittura dal cuore….semplicemente ti chiedo di immaginare il tuo cervello ..si sta rilassando…il tuo cuore…si sta rilassando…il respiro….è più calmo…la tua pancia…si sta rilassando…e il rilassamento del cervello…del cuore…della pancia…può aumentare sempre di più…sempre di più…e più il tuo corpo si rilassa…più la tua mente si rilassa…in questo piacevole stato mentale positivo adesso…tra un attimo…adesso… conterò da uno a tre….al mio tre…rimanendo in questo piacevole stato mentale…ti chiederò di aprire e poi di chiudere gli occhi…perché in questo modo questa piacevole sensazione potrà triplicare istantaneamente….ti chiederò al mio tre… di aprire e poi chiudere gli occhi…quando te lo dirò….aprirai….e poi… chiuderai gli occhi…1…2…3… apri gli …occhi… tienili aperti…e chiudili ora….adesso….triplica la sensazione di rilassamento ora……..e via via giù….giù……e ogni volta più giù… più profondamente…meglio….ancora una volta….1 …2….3….apri gli occhi…tienili aperti… e chiudili ora….adesso…triplica la sensazione di rilassamento ora…e adesso e puoi semplicemente immaginare….di andare più giù e più profondamente… lì c’è uno zaino….uno zaino…puoi aprirlo…e metterci dentro tutti quei pensieri che non servono… che non sono utili…semplicemente pensando di prenderli….metterli dentro…chiuderli… quando ne sarà il momento giusto potrai sempre prenderli in mano…ma sarai sempre tu a decidere… semplicemente… prendi i tuoi pensieri… anche se ne affiorano di nuovi… prenderli …metterli dentro…e di chiudere lo zaino… e di immaginare… di poter scendere giù…giù….giù …. E di immaginare una scala mobile che va giù…e di vederla… ad alcuni piace proprio immaginarla… altri sentono la sensazione di profondità dei piedi che vanno giù…altri scelgono addirittura…il colore…altri la vedono in bianco e nero… e va giù…giù…e puoi scegliere addirittura… di essere sul primo gradino…e far si che la scala mobile scenda…giù…e assieme alla scala mobile …vai più in profondità...e conterò da 10 a 1 e ad 1 sarai giù….10…. la scala scende giù…. e mentre la scala vai giù…vai più in profondità …9...8…7… il pensiero di allontana e lasci alle spalle tutto ciò che non serve….tutte le immagini… tutte le sensazioni…6…5…e mentre la scala va giù….vai più in profondità….4…3, il pensiero si allontana… e lascia alle spalle tutto ciò che non serve..2….1…e puoi immergerti in un enorme spazio bianco…e più la sensazione di bianco aumenta….più il rilassamento aumenta…e più aumenta… più puoi permetterti di scegliere la posizione e di equilibrare la tua posizione, provando un senso di equilibrio, di bilanciamento, immaginando di respirare attraverso la pelle, attraverso tutta la pelle ora, in un grande unico ritmico respiro e lì c’è un pennello, puoi decidere di partire dal punto della tua immaginazione preferito…in alto...in basso…al centro…a sinistra…a destra…dove vuoi…in quel punto particolare…a colorare dall’inizio alla fine…ad alcuni piace dipingere piccoli parte della mente…altri si ritrovano immersi in un grande quantità di colore…e di lasciarsi liberi di chiedersi… cosa significhi tutto quel colore… altri iniziano addirittura a disegnare … forse inconsapevolmente… senza nemmeno chiedersi … senza nemmeno sapere cosa tutto questo possa significare… perché la tua mente inconscia lo sa già….e ti farà bene….prendere tutto il tempo necessario… per colorare la tua scena… dall’inizio… in poi… permettendo alla tua mente di stare meglio… ed essere più forte… pieno di colore…e addirittura di sentire quel senso di purezza e profondità dentro se stesso che non hai mai sperimentato fino ad ora… 
- lunga pausa – (circa 40 secondi)
purezza e profondità…..purezza e profondità….e capire che questi colori portano dentro di sé un emozione bella, piacevole, pura e profonda e semplicemente puoi sapere che ti basterà entrare nell’immagine…di sperimentare quel colore…o quella serie di colori…adesso o più tardi….ogni volta che lo vorrai…ti basterà entrare nell’immagine…di sperimentare quel colore o quella serie di colori…e nuovamente entrare dentro questa emozione bella…piacevole…pura e profonda….e sentiti di libero di provare tutto questo anche dopo questa stessa immagine, adesso conterò da 1 a 10… e un po’ alla volta potrai immaginare di tornare su, su, su verso l’alto, 1, portando dentro di te quell’immagine, quella sensazione, 2 vai su… su, 3, 4, più il conteggio procede…più…stai meglio e vai su, 5. 6 un po’ alla volta, riesci a fare attenzione al piacevole equilibrio del tuo corpo 7, 8 piacevolmente 9, 10, le palpebre si fanno sufficientemente leggere da permetterti di riorientare la tua attenzione…al posto in cui ti trovi adesso…e resterai stupito…dal grado di piacevole rilassamento…che il colore porta dentro di te…”
INDUZIONE IPNOTICA – MIGLIORA TE STESSO
In questa esperienza imparerai ad entrare in un piacevole stato mentale, tra qualche istante imparerai ad entrare in questo stato piacevole ogni volta che lo vorrai semplicemente con l’aiuto della tua mente, ora non hai bisogno di chiederti come si fa ad entrare in un piacevole stato mentale perché da quando hai imparato a camminare non ti chiedi più con la razionalità quale piede appoggiare a terrà per primo esploreremo in questo esercizio le tue capacità di entrare progressivamente in un piacevole stato mentale ti chiedo adesso di seguire le istruzioni che ti darò e se mi seguirai imparerai ad entrare in un piacevole stato mentale possono solo aprirti delle strade ma sarai sempre tu a decidere quanto profondamente entrare in questo piacevole stato guidato dalle mie parole anche quando perderai il filo logico di quello che sto dicendo con la mente conscia perché ascolterai comunque tutto quello che ti dirò con la mente inconscia per questo motivo scegli una posizione fisica comoda che trovi comoda e ti rendi conto che a ogni possibile posizione fisica corrisponde una certa posizione mentale, la mente segue il corpo e se si ha una posizione fisica rilassata è più facile avere una posizione mentale rilassata, se si ha una posizione mentale rilassata è più facile avere una posizione mentale rilassata, il corpo segue la mente e quello che ti chiedo è semplicemente di renderti conto del respiro senza modificare il respiro e ogni volta che inspiri il petto si espande…mentre quando espiri il petto si abbassa, adesso, mentre inspiri e mentre ascolti la mia voce, ti chiedo di tenere la testa dritta e senza muovere la testa ti chiedo di scegliere un punto in alto, sceglilo bene, scegli un punto e fissa tutta la tua attenzione verso quel particolare punto, adesso ti chiedo di tenere gli occhi aperti quando l’aria entra e di chiuderli quando l aria esce, l’aria entra occhi aperti, e di chiuderli quando l’aria esce, l’aria entra occhi aperti, l’aria esce occhi chiusi e ti renderai conto che ogni volta che chiudi gli occhi, il tuo rilassamento raddoppia, si approfondisce ogni volta più in fretta ogni volta meglio, ogni volta più velocemente, chiudi gli occhi quando espiri, e se lo desideri puoi decidere di tenere chiusi gli occhi adesso, chiuse le palpebre quelle sottili membrane che separano il mondo interno dal mondo esterno, perché se hai gli occhi chiusi, potrai ascoltare meglio quello che ti dirò, alcune persone vibrano gli occhi adesso e non c’è neanche bisogno che la tua mente razionale, ricordi quello che ti dirò e non c’è neanche bisogno che ti soffermi su ogni singola parola che ti dirò con la mente razionale, perché farà tutto la tua mente emotiva, il vero decisore della tua mente…ora… inizia a contare con la mente da 100 a 1…contando alla stessa velocità in cui il rilassamento procede…e ti avvii verso un piacevole stato mentale che ti consentirà di rilassare i muscoli degli angoli degli occhi, i muscoli degli angol della bocca, il lato destro del volto, il tuo braccio destro e questo ti consentirà di visualizzare i tuoi piedi come radici che affondano profondamente molto profondamente nella terra è quasi come se potessero assorbire gradualmente l’energia che proviene dalla terra, permettendo così di inspirare con tutta la vostra pelle, una piacevole brezza marina, tutta la vostra pelle adesso …tutta… respirare una piacevole brezza marina …diffondendo un piacevole benessere in tutto il corpo contemporaneamente ora…mentre ogni fibra muscolare si decontrae progressivamente e il tuo cervello si sta rilassando, perché quando fai attenzione al tuo corpo puoi renderti conto che un piede potrebbe essere più pensate dell’altro, una mano potrebbe essere più pesante dell’altro n questo piacevole stato mentale sai che puoi muoverti ma sai anche che è più piacevole rilassarti di più lasciando che la mente scenda profondamente in qualsiasi parte del corpo sempre di più sempre meglio e anche quando un pensiero passa per la mente puoi accoglierlo, trasformarlo e lasciarlo andare liberamente e ad ogni parte del corpo è attiva, il respiro procede da solo ormai la mente va lungo un percorso di connessioni mentali, lasciandoti semplicemente andare, lasciando fluire queste connessioni, perché quando si continua l’esercizio, potrai ottenere quello che vorrai, scoprire nuovi modi per lavorare bene, nuovi modi per avere relazioni positivi, nuovi modi per stare meglio in un piacevole stato mentale, il nostro corpo  è attivo anche se la respirazione è cambiate il tono muscolare è cambiato lo stato mentale è cambiato, il cervello si fa libero dai condizionamenti che il percorso di vita ci porta ad avere…e proprio come se potessi lavare via i pensieri con una grande spugna bianca lavare via ogni pensiero progressivamente alla velocità che preferisci, portando la tua mente emotiva in un enorme spazio bianco, luminoso, piacevole, confortevole quando il tuo corpo fisico è piacevolmente rilassato, lungo, disteso in questo piacevole stato di distensione, quando si continua l’esercizio puoi decidere di dipingere con tanti colori il tuo ambiente preferito, fino al punto che sarai completamente a tuo agio, perché in quel momento, la tua mente libera endorfine sostanze che la mente libera ogni volta che stiamo bene, dopo una grande attività sessuale, dopo un successo sportivo, dopo un successo professionale….dopo un successo relazionale….e dopo uno piacevole stato mentale e non hai neanche bisogno di chiedere a quella parte della mente di associare questa piacevole esperienza alla produzione di endorfine perché quella parte della mente che ha ruolo di liberare queste sostanze piacevoli lo sta già facendo adesso, anche se non sai che lo sta facendo e in questo spazio puoi visualizzare il te stesso ideale, il te stesso ideale che ti permette di stare bene che ti permette di circondarti di persone che ti fanno stare bene e ti basterà vedere il te stesso ideale di vederne i dettagli di vedere l’espressione facciale di vedere la posizione corporea…scegliendo di vederlo dall’esterno…scegliendo di venderlo a un certo grado di vicinanza, dall’angolatura che ritieni più comoda e quando vuoi, puoi scegliere di indossare il tuo te stesso ideale adesso, perché quando lo vorrai potrai visualizzare questa immagine, sempre più grande, i colori sempre più ricchi e più vividi adesso fino a provare quelle sensazioni che il benessere ti procura, perché quando vedrai te stesso, nel tuo momento ideale e raggiungi l’apice di questa sensazione puoi unire l’indice della meno destra al pollice e associare questa sensazione a questo gesto. Per questo motivo ogni volta che vorrai entrare in un piacevole stato mentale ti basterà ripetere questo gesto di avvicinare alla velocità che preferisci l’indice della mano desta al pollice e prenderti il tempo che preferisci, per decidere di ascoltare la mia voce e riprendere in mano il filo di ciò che sto dicendo adesso, conterò da 1 a 3 e al mio 3, progressivamente il pollice e l’indice si allontaneranno permettendoti così di ritornare ad aprire gli occhi, 1, il corpo riprende tono e vigore, progressivamente due le palpebre iniziano a farsi sufficientemente leggere tre gli occhi diventano sempre più leggeri e si fanno liberi di aprirsi col tempo che preferisci e con la velocità che sceglie, adesso, quando gli occhi saranno aperti, potrai essere sorpreso del livello di rilassamento ottenuto e potrai nuovamente osservare i dettagli dell’ambiente in cui ti trovi, te stesso, la mia voce….
TECNICA – IL RICALCO DEL RESPIRO
Uno dei modi più efficaci per rafforzare il senso di distensione e rilassamento durante la procedura ipnotica è il ricalco del respiro. Si tratta di una potente tecnica che si basa sul concetto di respirazione. Per applicarla dovrai essere molto bravo a notare le variazioni del respiro della persona che hai di fronte, la sua fase di inspirazione e la sua fase di espirazione. Per farlo hai due possibilità, osservare le variazioni della posizione del petto (quando inspira si espande, quando espira si abbassa), oppure monitorare le variazioni senza osservare il corpo, ma appoggiando una mano sulla spalla del cliente. La spalla è un punto piuttosto neutro, facendo attenzione, potrai capire quando la persona inspira ed espira. La tecnica del ricalco del respiro consiste nel parlare solamente quando la persona espira. In questo modo, la mente del cliente tenderà ad associare implicitamente il rilassamento (espirazione) alla tua voce. Rafforzando questa associazione, la tua voce diventerà una sorta di rilassante naturale.
CAPITOLO 4
FENOMENOLOGIA DELLA TRANCE
Ad ogni livello di trance è come se fossimo su di un piano comunicazionale diverso. In trance è possibile suggerire associazioni e idee che la nostra mente riesce facilmente a fare proprie: e più è profonda la trance minore è normalmente il rischio di interferenze. Possiamo immaginare che ogni messaggio, per penetrare nella nostra mente, debba superare un certo numero di dogane e controlli. Più è profonda la trance minore è il numero di formalità da compiere per passare le varie dogane.
"Trance" è in realtà solo un nome che possiamo utilizzare per indicare il momento nel quale noi siamo in grado di costruire delle nuove associazioni mentali.
E' importante capire che ogni fenomeno che possiamo riscontrare nella trance, e anche i più eclatanti, come il controllo delle proprie funzioni fisiche, è naturale, come è dimostrato dal fatto che si possono infatti incontrare persone in grado di produrre questi stessi fenomeni anche senza l'utilizzo di stati di trance.
Si può anche pensare alla trance come un sistema attraverso il quale la nostra comunicazione viene portata a livelli ai quali non siamo abituati normalmente a comunicare, o anche come uno stato nel quale ci viene più facile parlare un linguaggio comprensibile ad una parte più profonda di noi stessi.
ALLUCINAZIONI TATTILI
Fissate il soggetto: dite che il vostro dito è bollente e quando lo toccherete dovrà ritrarre la mano perché se un oggetto bollente tocca una superficie la brucia.
ALLUCINAZIONI VISIVE
Dite al soggetto di fissare la vostra mano mentre voi muovete sopra a questa il dito come a disegnare una croce e dicendogli che il vostro dito lascia un segno mentre lo passate sulla superficie.
Seguendo gli stessi principi voi potete inventare un alto numero di effetti divertenti - chiedendo ad esempio al soggetto di chiudere gli occhi e rendendolo incapace di riaprirli etc.
ATTENZIONE
Fate attenzione, mentre eseguite questi test, ai vostri soggetti. Voi potete bloccare ad esempio le mani di un banchiere, per esempio, ma non potete aspettarvi che lui rimanga con la bocca aperta di fronte ad una platea che ride di lui. In ogni caso, dopo le risa del pubblico, spiegate sempre la validità di quello che avete fatto.
Se volete ottenere effetti da dimostrazione usate gente  giovane che desideri mostrarsi.
Finite i vostri test sempre con l'espressione: "tutto a posto", alcune persone possono altrimenti non riuscire a "sganciarsi" subito dall'idea che gli avete proposto.
Ricordatevi: trattate sempre con cortesia e rispetto i vostri soggetti, e presentate ogni effetto, anche se divertente, come una dimostrazione di quello che la nostra mente può fare. Usate queste dimostrazioni per avvicinare ed incuriosire la gente riguardo all'ipnosi, facendo capire che si tratta di reazioni naturali. Finite sempre queste dimostrazioni spiegando quello che avete fatto in maniera che desti interesse ulteriore: le Note alla fine di ogni Test sono per aiutarvi in questa direzione. E ricordate la regola base: esercitatevi, esercitatevi ed esercitatevi.
STRATEGIE ULTERIORI PER OTTENERE ALCUNE FENOMENOLOGIE "IPNOTICHE"
AMNESIA
Metodi per provocare amnesia:
1.	Far credere ai soggetti che è naturale che non ricordino
2.	Convincere i soggetti che può essere pericoloso ricordare dicendo che se la mente conscia conosce il lavoro fatto dalla mente inconscia tutto questo lavoro verrà annullato
3.	Portare dopo l'apertura degli occhi l'attenzione su di un'altra cosa
4.	Simulare l'amnesia e poi portare l'attenzione via dal processo attuato per dimenticare
5.	Parlare alla persona ipnotizzata come ad un'altra persona
Come funzionano submodalmente i vari metodi: 
1. la persona evita di muoversi sulla sua linea del tempo; può sapere che esistono le memorie ma non ci vuole accedere; oppure, quando arriva sull'immagine può sfocarla o renderla scura
3.	il meccanismo qui in opera è una sostituzione di immagini; per rendervi meglio conto come funziona collegate un fatto da dimenticare e il suo contesto ad un'immagine: cancellate il fatto dall'immagine e anche dalla memoria; oppure potete eseguire più volte una scozzata fino a sostituire la vecchia immagine, e vi accorgerete che anche voi sarete in grado di dimenticare
5.	la persona non ritiene appropriato per il suo ruolo accedere alle memorie di quel momento e quindi non ci accede utilizzando le due tattiche precedenti in combinazione
Molte tecniche ipnoterapeutiche modificano il nostro modo di gestire la memoria e possono essere usate per provocare amnesia.
ANALGESIA
Con questa parola intendiamo “Controllo del dolore tramite Ipnosi”
Prima della scoperta dell’anestesia chimica, l’ipnosi era ampiamente utilizzata per ridurre il dolore. Nel 1845, in India, James Esdaile realizzò migliaia di piccole operazioni e trecento operazioni complesse su pazienti definiti in “coma mesmerico”. E’ comprensibile come, in un’era dove non esistevano anestetici, il alcuni pazienti potessero addirittura morire di shock neurogenico. Dupuytre, che scriveva in quel periodo, affermò “il dolore uccide come l’emorragia”. In quei giorni, affrontare un’operazione chirurgica era molto rischioso. Utilizzando il mesmerismo per ridurre il dolore, Esdaile ridusse la mortalità dal 50% al 5%.
Nonostante la sua efficacia documentata, l’ipnosi non può essere un sostituto per l’anestesia chimica, in quanto con alcune persone è a volte molto complesso produrre velocemente l’anestesia necessaria. Tranne che nei casi dell’ostetricia e nel campo dentistico, l’ipnoanestesia è raramente utilizzata al giorno d’oggi. In realtà tecniche ipnotiche potrebbero essere utilizzate per ridurre paure e tensioni e ridurre l’ammontare di analgesia chimica necessario.
Data la funzione introduttiva di questo libro ci limitiamo ad alcune considerazioni generali.
Una tra le tecniche che si possono utilizzare per creare analgesia è incominciare a creare analgesia su di un arto (ad esempio una mano). Successivamente la sensazione di analgesia può essere portata anche in altre parti del corpo con una frase come:
“Quando tocco la tua guancia la sensazione di analgesia che hai nella mano sarà trasferita in quella parte del corpo. Avrai la stessa sensazione od una sensazione più forte ancora di analgesia. Puoi sentire solo la pressione”
In questa maniera ci si può specializzare in modo molto semplice nel creare analgesia in una sola parte del corpo, trasferendola successivamente dove serve.
Ecco ora alcuni metodi per provocare amnesia:
1.	Portare l'attenzione da un'altra parte
2.	Trovare una metafora che permetta di lasciare il dolore fuori dalla coscienza
3.	sostituire un'altra sensazione
4.	confondere il dolore
La nostra scuola ha particolarmente sviluppato la tecnica raccogliendo più di cinquanta metodi diversi di analgesia.
AFONIA
Questo esperimento è facile. Domandate al vostro soggetto a Come ti chiami? » E non appena egli vi abbia risposto, fissatelo negli occhi e ditegli « Ebbene, quando io sarò giunto a pronunciare il numero 7, tu sarai in-ca-pa-ce di ripetermi il vostro nome. Ti sentirai alla gola un intoppo che te lo impedirà: Uno, due... tre! » Puntate l'indice alla gola del soggetto e ditegli «Come ti chiami? »
Per restituirgli la parola, sorridete e battete le mani, poi dite « È finito. Ora puoi dirmi il tuo nome».
SUGGESTIONI POSTIPNOTICHE
La suggestione postipnotica dipende da una profezia autoavverantesi e corrisponde a modificare la definizione di realtà che una persona ha
TRANCE
Provocate delle sensazioni nuove nel soggetto e definitele come "trance"
UN TEST AGGIUNTIVO
Tra il Primo e il Secondo Test potete aggiungere il seguente esercizio:
EFFETTI POSTIPNOTICI
Gli effetti postipnotici sono spesso considerati tra i più interessanti nel campo dell'ipnosi. Molte persone sembrano stupite di come una suggestione ipnotica possa continuare anche dopo l'eliminazione dello stato di ipnosi. Tuttavia, se guardiamo alla trance come uno stato nelle quali si possono riuscire a sviluppare potenti associazioni, gli effetti postipnotici divengono assolutamente naturali - così come ogni cosa che abbiamo imparato può diventare parte della nostra vita anche dopo che il maestro che ci ha insegnato queste cose non c'è più.  
AMNESIA E TRANCE
Può una persona ricordare completamente la dinamica della sua trance? La risposta a questa domanda è "qualche volta sì e qualche volta no". Si possono avere effetti ipnotici molto pronunciati, e il soggetto può ricordarli perfettamente. Qualche volta può accadere come nel ricordo di un sogno: la memoria è molto nitida al risveglio, ma svanisce in breve tempo.
Negli stati più profondi della trance appare comunque spesso una tendenza all'amnesia, dato che si tratta di esperienze molto diverse da quelle quotidiane.
SONNO E IPNOSI
È importante capire che sonno normale e "sonno ipnotico" sono due stati assolutamente differenti. Nel sonno cambia il funzionamento del corpo. La respirazione diventa più profonda e più lenta, la pressione sanguigna e il battito del cuore scendono, i riflessi diminuiscono. In ipnosi potete accorgervi di un leggerissimo rallentamento, ma, la maggior parte delle volte, neppure di quello. Nel sonno i processi mentali cambiano notevolmente, e nel sonno profondo c'è una apparente perdita di coscienza. Questo non accade durante gli stati di trance.
Se voi esaminate i riflessi automatici  in ipnosi, li troverete normali. La respirazione non cambia; l'azione del cuore rimane normale, la pressione sanguigna non cambia. E' vero che queste funzioni possono essere rallentate tramite la suggestione, ma non tutte contemporaneamente come accade nel sonno naturale.
L'ipnosi non è uno stato di sonno: è uno stato di vegli nel quale lasciamo correre la nostra mente su binari diversi dal solito.
LA FASCINAZIONE
“Fascinazione si fa per la virtù di uno spirito lucido e sottile dal calor del core generato di sangue più puro, il quale, a guisa di raggi, mandato fuor dagli ocelli aperti, che con forte imaginazione guardando vengono a ferir la cosa guardata, toccano il cor e seu vanno ad afficere l'altrui corpo e spirto, o di affetto di amore , o di odio, o di invidia, o di malinconia, o altro simile genio di passibili qualità. L' esser fascinato d' amore avviene, quando con frequentissimo over, ben che istantaneo, intenso sguardo, un occhio con l’altro, e reciprocamente un raggio visual con l’altro si rincontra, e lume con lume si accopula. Allora si giunge spirto a spirto, et il lume superiore, inculcando l’inferiore, vengono a scintillar per gli occhi, correndo e penetrando al spirto interno, che sta radicato al cuore; e cosi conmuovono amatorio incendio. Però chi non vuoi esser fascinato, deve star massimamente cauto, e far buona guardia ne gli occhi, li quali in atto d' amore principalmente soli finestre de l'anima: onde quel detto: Averte, averte oculos tuos! Questo per il presente basti ! “
Giordano Bruno – Opere – pag. 27
“Fascinazione” è il termine tecnico per indicare l’utilizzo della capacità di ammaliare con gli occhi. E’ la metodica principe della scuola europea di ipnosi tradizionale, soprattutto italiana, ma attualmente pochissimi sono rimasti che la praticano.
Lo sguardo diretto provoca un restringimento dell’attenzione. 
Fino a che voi tenete qualcuno sotto il vostro sguardo, voi diminuirete sempre più notevolmente la forza del suo giudizio e del la sua volontà. Tale capacità di fascinazione non è solo umana. Da sempre esistono racconti di serpenti dotati di particolari facoltà di fascinare la propria vittima rendendola incapace a sfuggirgli; la loro potenza di fascinazione giunge fino al punto da far scender gli uccelli e a farli avvicinare e a lasciarsi prendere senza che possano fare alcun tentativo di difesa. 
Nella fascinazione vi è infatti la base storica del classico “a me gli occhi” degli ipnotizzatori di un tempo, così come l’immagine della Medusa che pietrificava con lo sguardo è sicuramente il traslato metaforico di tale realtà.
Lo sguardo è un ausiliario prezioso nell'influenza ipnotica perché provoca una sospensione di certe facoltà critiche. Attraverso il senso della vista è quindi possibile bloccare una persona. Osserviamo del resto cosa capita ad animali semplice quando sono abbagliati dalla luce. Si fermano e non capiscono più la situazione. Le zanzare si vanno addirittura a bruciare e tale caratteristica è sfruttata per poter passare le sere d’estate senza troppe punture.
Oltre alla fascinazione tra animale ed animale, anche l'uomo può esercitare un influsso sugli animali, procedendo con sistemi adatti al grado di evoluzione dell'animale. 
Si possono fascinare cani ed anche cavalli8.
Questo sembra significare che il potere della fascinazione appartiene ad un livello profondo, precedente al ragionamento ed all'emozione. E questo fenomeno può a volte talmente spinto da bloccare addirittura ogni processo mentale tranne l'attenzione estrema.
Alcuni soggetti che l’hanno provato l’hanno paragonato ad “essere incantati”, come qualche volta avviene davanti allo schermo televisivo quando finiscono i programmi ma si continuasse a guardare lo schermo vuoto.
Questo curioso fenomeno è molto particolare. Può essere considerato a sé stante e l’abbiamo chiamato: "la fascinazione ipnotica di blocco". 
Questa corrisponde quasi completamente all'idea dell'immaginario collettivo riguardo all'ipnotismo.
Il soggetto presenta alcuni segni fisici: ammorbidimento dei muscoli della mascella, occhi aperti con poco o nessun battito, un’apparenza di stupore generale. Inoltre, il soggetto entra in uno stato più o meno accentuato di coscienza passiva, bloccando naturalmente la propria attenzione sull’operatore o in mancanza di questi su di un punto sul muro. In tale stato egli segue, come un automa con gli occhi aperti le suggestioni ipnotiche che gli vengono date.  
Vi è spesso amnesia totale anche dopo esperienze di pochi secondi anche su soggetti nuovi.
La sensibilità all’ipnotista, data la potenza dell’occhio, è incredibilmente accentuata, fino a raggiungere livelli estremi. Gli autori stessi hanno potuto osservare come le suggestioni potessero essere anche semplicemente accennate, e in certi casi addirittura pensate.  Esiste del resto una vasta letteratura di telepsichia eseguita in stato di fascinazione. 
DIFFERENZA TRA FASCINAZIONE E IPNOTISMO
Se esaminiamo la sua storia notiamo due nomi famosi: Mesmer e Braid. 
Mesmer, è quello che per primo diffuse in Francia il concetto di “magnetismo animale” e continuava modernizzandola, una tradizione più antica che si può ricollegare a Maxwell, Paracelso ed in genere alla più remota antichità.
Egli si era reso conto del fenomeno di un’energia che veniva trasmessa ed a coniare il nome “magnetismo animale”.  Mesmer era anche un terapeuta, ed affermava che la malattia era energia bloccata che andava liberata.9
Braid, per contro, era un medico oculista e cercò di dare ai fenomeni di magnetismo una interpretazione esclusivamente materiale e ristretta a particolari reazioni del sistema nervoso. Il 13 novembre 1911, James Braid, un medico di Manchester, assistette ad una seduta di un magnetizzatore francese di nome Lafontaine, adepto del mesmerismo, che si trovava in tournée in Inghilterra. Secondo le sue stesse parole egli era "completamente scettico riguardo alle pretese del magnetismo animale o mesmerismo, ma mi misi lo stesso, scrive questi, a condurre delle ricerche al riguardo". Questi era quindi profondamente scettico in rapporto agli esercizi dei magnetisti e non voleva vedervi che "l'effetto dell'immaginazione sovraeccitata, della simpatia e dell'imitazione". Un giorno rimase colpito da un soggetto che non riusciva ad aprire le palpebre.  All'inizio attribuì ciò alla fatica" poi al concetto di “monoideismo, e scrisse un’opera al riguardo di taglio prettamente fisiologico.
In generale gli ipnotisti del secolo scorso si sono concentrati, dopo la pubblicazione dell’opera di Braid dal titolo “neurohypnology”, solo su di una serie ristretta di fenomenologie che erano le stesse narrate da Braid rimanendo però su di un campo sempre molto fisico e materiale che tendeva a considerare l’operatore un elemento secondario. 
Questo atteggiamento oltre che ad una percentuale di successi inferiori ai metodi precedenti10, ha portato a relegare le altre fenomenologie originariamente connesse al magnetismo ad un'analisi sommaria.
La metodica della fascinazione, che domanda invece a chi la vuole praticare un notevole lavoro preparatorio ed un approccio alle basi del cosiddetto “magnetismo”, è così stata spesso tralasciata in favore di altri metodi magari più facili da applicare, ma sicuramente meno efficaci.11 
Nella letteratura, soprattutto del secolo scorso, si parla ogni tanto di fascinazione ipnotica. Non è tuttavia uno stato frequentemente descritto, in quanto sono poche le persone in grado di provocarlo efficacemente. I racconti vengono da viaggiatori in India, anche se pure in Europa si parla di ciò. Il famoso Donato d'Hont12, ad esempio era famoso per aver ipnotizzato centinaia di persone con la sua estrema potenza, tanto da meritare una speciale approfondita menzione "in memoriam" da parte di J. Paul Jagot in un suo libro quando la memoria delle sue gesta era ancora viva, con decine di testimoni oculari.13
Tranne le poche persone da noi conosciute direttamente, la metodica della fascinazione, potentissima e che richiede una preparazione dell'operatore molto complessa è tuttavia, per quanto ne sappiamo, oggigiorno praticamente scomparsa dal mondo occidentale euroamericano. 
Abbiamo infatti realizzato con grande impegno una ricerca di più di dieci anni in Italia, Francia, America ed Inghilterra, conoscendo molti tra i principali ipnotizzatori, e non trovando traccia della conoscenza profonda di questa tecnica . Anzi, alcuni dei moderni arrivano addirittura a negare quello che però per noi era un'evidenza avendoci assistito direttamente. La "fascinazione", del resto potrebbe quasi essere considerata una tecnica a parte14, diversa dall'ipnosi verbale attualmente praticata.  Anche le aree del cervello coinvolte sono probabilmente differenti. 
L’utilizzo della fascinazione è anche terapeutico. Si possono provocare su di un soggetto completamente sveglio una serie di effetti con delle  esperienze molto curiose. Ad esempio possiamo eliminare istantaneamente dolori, tensioni muscolari, cefalee, tinniti. Il soggetto, se il processo viene condotto al fine di avere "coscienza del fenomeno" ed il fascinatore permette al fascinato di rendersi conto e ricordare il cambiamento,  ne ha sia coscienza che ricordo, in quanto in tal caso gli effetti non si fanno sentire che sulla parte del corpo a cui si indirizza la suggestione ipnotica.
Nelle pratiche più intense di fascinazione ipnotica, il soggetto dall'esterno appare come se fosse sotto il completo e totale controllo dell'operatore, come se fosse un automa, svuotato di volontà. Le braccia possono anche salire leggermente verso l'alto. Dall'interno il soggetto si rende conto di fare delle cose, ma la mente è come letargica.
Alcuni confondono lo stato letargico ipnotico di rilassamento e trance con quello di fascinazione, mentre sono due stati mentali tra i quali vi è al contempo una grande affinità, e nel contempo una differenza. Il sonno ipnotico non è l'unico stato ottenibile con l'affascinazione. Lo stato di fascinazione è un modo di essere del cervello differente dalla trance classica. La fascinazione è caratterizzata da risposte fisiologiche, distinguendosi da quello che molti chiamano "suggestione" che opera soprattutto a livello della corteccia. Le ricerche scientifiche hanno mostrato senza ombra di dubbio che le persone, ed anche gli animali, reagiscono allo sguardo ed alla fissazione. Soprattutto reagiscono anche animali, come i rettili, senza le sovrastrutture cerebrali dell'uomo. La nostra opinione è che con il meccanismo della fascinazione vengano messi in azione meccanismi del cervello rettiliano molto primitivi.
Perché lo sguardo sia però efficace dovrete però allenarvi ad acquistare uno sguardo fermo, dolcemente penetrante, espressivo. Allora vi si apriranno delle chiavi nascoste. 
Per praticare la fascinazione è necessario un training specifico ed anche questa è una tecnica solo per utenti esperti. 
Ad esempio, affinché gli occhi possono produrre un effetto irresistibile nella cosiddetta fascinazione ipnotica, l'esperienza c'insegna che bisogna arrivare a tenerli aperti e senza alcun movimento, evitando di distogliere lo sguardo, anche un solo istante, dalla radice del naso del soggetto. 
Questi esercizi oltre a rafforzare straordinariamente  gli occhi servono anche per sviluppare l'attenzione, facoltà indispensabile nella vita. Tutti possono arrivarci, purchè correttamente guidati. 
Tuttavia la fascinazione può essere appresa bene solo se avrete sviluppato con gli esercizi di questo libro già una notevole sicurezza in voi stessi.
Ecco comunque due classici esercizi per sviluppare lo sguardo fascinatorio:
IL PUNTO
Prendete un biglietto da visita e sul rovescio disegnate il contorno di una moneta. Annerite quindi tutto, salvo un minuscolo cerchietto nel centro. Appuntate allora il 
cartoncino a una parete al livello dei vostri occhi, restando voi seduti. La vostra distanza dal cartoncino sarà di mezzo metro circa e andrà gradatamente diminuendo. Concentrate il vostro sguardo ben fisso sul punto bianco centrale, per lo spazio di un mezzo minuto. Durante questo tempo occorre fare ogni sforzo per non abbassare le pupille. Se vi sentite presi dal desiderio irresistibile di abbassarle, dovrete esercitare uno sforzo muscolare opposto, vale a dire sforzarsi di sollevarle. Quando avrete imparato a fissare per un mezzo minuto il disco senza alcun sforzo, prolungate progressivamente la seduta finché sarete giunti a fissare il disco per un quarto d'ora o venti minuti. Beninteso gli occhi non devono solo guardare ma anche vedere il puntino bianco; la vostra mente, durante questo tempo, non deve vagare distratta, ma concentrarsi con la massima energia nel pensiero che voi state eseguendo un esercizio per rafforzare gli occhi.
 L’ESERCIZIO DELLA PALLA LUMINOSA
Procuratevi una palla di cristallo, di quelle che i cartolai vendono come fermacarte. In mancanza della palla vi accontenterete di una boccia tonda di cristallo riempita d'acqua limpida. Disponete la palla o la boccia sul tavolo, in modo tale che la luce dell'ambiente venga a concentrarsi in un punto ben determinato e brillante. Allora, comodamente seduti davanti all'oggetto, a una distanza di mezzo metro, fisserete il punto luminoso prima per lo spazio di un minuto, poi sempre. Può darsi che vi appaiano delle visioni. Non preoccupatevene. Cercate di mantenere l’attenzione.
Già solo questi due esercizi miglioreranno il vostro sguardo. Ne esistono anche altri che riserviamo per un’opera successiva.
Vi invitiamo inoltre a visitare il nostro sito http://www.mesmerismus.info interamente dedicato a questa tecnica.
FASCINAZIONE ATTRATTIVA
Un’altra esperienza che potete fare è la “fascinazione attrattiva”. Per il momento lavorate solo su soggetti ipnotizzati, anche se nella scuola ipnotica europea tradizionale questo è il primo esercizio: guardando bruscamente e molto da vicino il soggetto, raccomandategli di guardarvi per quanto più fissamente è possibile ed otterrete la così detta presa dello sguardo. Ben presto lo sguardo della persona suscettibile di affascinamento s'attaccherà al vostro e non se allontana più. Il soggetto segue dappertutto il vostro sguardo: rinculando egli avanza, avanzando egli indietreggia; si abbassa se vi abbassate e si alza nello stesso tempo in cui vi alzate. Alcuni imiteranno tutti i vostri gesti, compiranno tutte le suggestioni che loro vorrete imporre senza serbarne alcun ricordo. Ripetendo i tentativi sullo stesso soggetto, lo stato di fascinazione s'accusa sempre più e la suggestionabilità si esalta. Per metter fine a questo stato, basta soffiare sugli occhi del soggetto. Mettendo una mano davanti agli occhi d'una persona affascinata e dirigendola sugli occhi d'un'altra persona, il soggetto si attaccherà ineluttabilmente allo sguardo di questa persona.
GUARIGIONI ISTANTANEE
Con la fascinazione è anche possibile eseguire una serie di guarigioni istantanee. Nel medioevo si utilizzava la parola incantatore alla persona che conosceva la tecnica del magnetismo e della fascinazione. Nell'espressione del tempo, "guardare di buon occhio" e "trattare bene" o "fare un dono" sono equivalenti. Letteralmente significava "guardare con l'intenzione di fare del bene". 
Queste espressioni si riferivano sicuramente ad episodi nel quale l’occhio era utilizzato per guarire.
Il famoso Erminio Di Pisa, nostro maestro, arrivava a trattare anche trecento persone per volta. Toglieva immediatamente dolori, tensioni ed altri problemi come tinniti all’orecchio ecc...
In molti casi i risultati erano duraturi. Possiamo trovare una ragione di tali guarigioni nel potere della concentrazione. Anche nello Yoga ad esempio si lavora con la concentrazione dell’occhio. Ci sono tre livelli di concentrazione. Il primo è chiamato dharana, ed è la concentrazione su di un punto fisso. A questa fase subentra quella che è chiamata dhyana, nella quale la concentrazione diventa un tutt'uno continuo. Viene infine la fase cosiddetta di samadhi dove vi è la cessazione del rapporto oggetto-soggetto. 
Se continuiamo il Samadhi l'individuo perde tutte le tendenze ad essere identificato con i contenuti della mente. In questo stato, la mente si sviluppa libera.
Se paragoniamo questo alle discipline occidentali, il lavoro di molti ipnotisti moderni, come Erickson è simile alla fase di dharana, ovverosia concentrazione della mente, cui segue la fase di dhyana che è più simile al primo livello di trance terapeutica.
Infine quello che si chiama lo stato di samadhi vi è un senso di flusso, un senso delle percezioni che vanno e vengono. Erickson chiamava tale stato "essere in mezzo al niente".
Tuttavia questi stati sono ottenuti molto più facilmente con l’occhio che con le parole. Infatti con l’occhio siamo in grado di accedere ad un livello pre-verbale dell’uomo e toccare dimensioni più profonde.  La possibilità di utilizzare la fascinazione nel campo del miglioramento personale deriva da una considerazione paradossale: quella che più concentriamo il fuoco dell'attenzione, più ad un certo punto possiamo ampliare la prospettiva ed accedere a dimensioni inconsce. Il fenomeno è paragonabile a quello che verifica chi medita su di un koan oppure su di un mantra: ad un certo punto la mente si apre. 
Possiamo quindi con lo sguardo portare la persona velocemente in uno stato dove molte sintomatologie svaniscono.
Si tratta però di uno spettacolo di genere diverso che richiede una forte preparazione e che esula dallo scopo di questo volumetto. Vi invitiamo a tale proposito a seguire corsi di ipnosi quali quelli proposti sul sito della nostra scuola. 
APPENDICE
TESTI VARI PER ULTERIORI FENOMENOLOGIE
FISSAZIONE
Guardami qui. Non togliere i tuoi occhi da lì. Non muoverti né parlare né annuire col capo né dire hn hn a meno che io non te lo chieda. Io so che tu mi senti e capisci così come tu lo sai. Se tu segui le mie semplici istruzioni non ci sarà niente al mondo che possa impedirti di entrare in una profonda e piacevole ipnosi, e questo in una frazione di secondo. Ora, prendi un profondo respiro e riempi i tuoi polmoni.
Così va bene, ora, espira.
Ora un secondo e più profondo respiro.
Espira.
rilassati, ora un terzo respiro.
rilassati, espira.
Sto per contare da cinque a uno: mentre lo faccio le tue palpebre si rendono sempre più pesanti, stanche, affaticate, assonnate. Nel momento in cui in cui arrivo al numero uno si chiudono e tu scendi in un profondo sonno, più profondo di quanto tu sia mai stato prima d'ora.
Perfetto. Cinque, palpebre pesanti stanche affaticate sonnolenti. Quattro, queste pesanti palpebre sono pronte a chiudersi. Tre, la prossima volta che sbattono è l'ipnosi che incomincia a entrare. Due stanno incominciando a chiudersi, chiudendosi, chiudendosi, chiudendosi, chiudendosi, chiudendosi, si chiudono, si chiudono, chiudile, chiudile.
Dormi! Rilassati lasciati andare, abbandonati, più profondamente di come mai prima d'ora.
APPROFONDIMENTO
Abbandonati, lasciati andare, lascia una piacevole sensazione scendere giù, lungo tutto il tuo corpo. Lascia ogni muscolo e nervo così sciolto e così molle e così rilassato. Braccia morbide, ora, semplicemente così come una bambola di pezza. Bene.
Manda ora una piacevole onda di rilassamento nel tuo corpo, dalla cima del cranio fino alla punta delle tue dita.  Semplicemente lascia ogni muscolo e nervo sciolto, molle e rilassato. Tu ti stai rilassando sempre più con ogni respiro che prendi.
Sciolto, molle, addormentato. Tu ti stai rilassando di più con ogni semplice battito del tuo cuore, con ogni semplice respiro che prendi, con ogni battito del tuo cuore, con ogni suono che odi.
AMNESIA
Lasciati entrare ora nel corridoio della dimenticanza. Scosta i drappi di velluto nero ed entra.
Mentre cammini, il numero cinque nome sta svanendo dalla tua memoria. Il tuo nome si sta rilassando fuori dalla tua coscienza. Siamo arrivati alla fine del corridoio. Scosta i drappi ed esci.
E tu hai dimenticato, dimenticato, dimenticato, dimenticato.
MOVIMENTO AUTOMATICO
Sto per venire dietro di te e sollevare le tue mani e incominciare a girarle l'una attorno all'altra.
Quando le lascio, continua a ruotarle di tua iniziativa.
Muovendosi, girando, ruotando.
Muovendosi, riuotando, girando, più velocemente ora!
Muovendosi, ruotando, girando, così va bene ora.
Mentre le tue mani stanno girando, io voglio che tu pensi al tuo cuore; il tuo cuore batte automaticamente in risposta ai bisogni del tuo corpo. Nella stessa maniera le tue mani girano automaticamente, e più provi a fermarle, più velocemente queste girano. Prova a fermarle, girano più velocemente. Muovendosi, ruotando, girando.
Sto per toccare la tua fronte. Nell'istante in cui lo faccio, le tue braccia girano nella direzione opposta. Girando indietro. Muovendosi, girando, ruotando. E mentre le tue mani girano tu vai più profondamente e più profondamente nel sonno. Ora sto per toccare la tua fronte e il braccio sinistro cade molle al tuo fianco e il destro continua il movimento. Braccio sinistro cade, braccio destro continua a girare.
E mentre gira tu stai scendendo più profondamente e più profondamente in ipnosi.
Ora tocco la tua fronte e il tuo braccio destro cade, e mentre cade tu scendi sempre più profondamente nel sonno.
Rilassati, va più profondamente in un sonno profondo.
MANI LEGATE (METODO CASELLA)
Il seguente è un altro sistema di eseguire le mani legate, ed è utilizzato in televisione da Giucas Casella.
Si procede come segue: Invitate il soggetto ad unire le due mani e ad incrociare le dita. Ordinategli di stringere forte, più forte. Con il medio della mano sinistra e con quello della mano destra iniziate a premere sui dorsi delle due mani giunte.
Allo stesso tempo affermate in tono sicuro e positivo: 
"Io tocco le tue mani e tu senti una pressione!".
Portate immediatamente la mano sinistra sotto le sue mani incrociate e afferratele da di sotto come volerle stringere in una morsa. Iniziate a picchiettare con discreta forza col vostro indice destro. Picchiettate a ritmo costante per circa 30 secondi e mentre eseguite questa operazione affermate: "Le tue mani si saldano, si legano. Si saldano, si legano, sempre di più! Si saldano sempre più! Si legano sempre di più! E non le puoi separare fino a quando lo dirò io!"
ULTERIORI FENOMENOLOGIE
Vi diamo alcuni testi utili per realizzare ulteriori fenomenologie.
Vi invitiamo a prendere contatto con la nostra scuola per dimostrazione pratica delle tecniche qui contenute e per poter procedere oltre.
METODO  DEL FLOWERS
Questo è un metodo antico, ma sempre di gran valore per ipnotizzare le persone che hanno difficoltà a concentrare la loro attenzione sulla sola idea di sonno. Può essere fatto su molte persone contemporaneamente.
Fate stare il soggetto in una posizione comoda, e spiegategli che desiderate che si addormenti. Dopo che si sarà messo in uno stato di perfetta passività, fate che vi guardi in faccia direttamente. Quindi, cominciate a contare—1—2—3, ecc., in un modo lento e monotono. Ad ogni numero, il soggetto dovrebbe chiudere gli occhi, ed aprirli negl'intervalli fra un numero e l'altro.
L'operatore potrà continuare fino a cento, se lo crede necessario, malgrado che, se il contare è fatto bene, l'effetto sarà visibile colla più gran parte della gente verso il 12 od il 15. Molti, quando arriverete a contare 12, non potranno neanche più aprire gli occhi. In questi casi, dovrete seguitare a contare un poco più a lungo. Mentre contate, il soggetto alzerà generalmente le sopracciglia, credendo evidentemente di continuare ad alzare ed a chiudere gli occhi. Quando il soggetto comincia ad abbassare la testa, e dà segni di grande sonnolenza, allora cominciate con qualcuno dei metodi spiegati precedentemente in questi insegnamenti. Operate dei passaggi magnetici sul soggetto ripetendo le formule per indurre il sonno, ecc.
Questa è la nostra spiegazione del metodo, e questi esempi li diamo noi. Lo studente troverà da sé diversi modi di applicarli. Il perno della questione nel metodo del Dottor Flower, è la combinazione del contare col procedimento di aprire e di chiudere gli occhi. Con questo metodo potete sperimentare su molti soggetti allo stesso tempo.
Ipnosi
Spiritismo
Rituale
DECONCETTUALIZZAZIONE –  abbandono costruzione egoica
“Confusione” – Deconcettualizzazione della situazione abituale del soggetto e percezione cenestesica con liberazione di energia.
Riconoscimento del fluido/energia
Ambientazione atta a stimolare reazione nel partecipante di tipo inabituale
Ambientazione specifica con simboli ed elementi a valenza evocativa non specifica
AZIONE DELLA MENTE NELLA NUOVA DIMENSIONE DI REALTA’- Azione della mente sul fluido - ricostruzione
Incremento della sensibilità del soggetto attraverso un primo semplice test con influenza mentale  sullo stato deconcettualizzato (passaggio tra confusione e inizio stato di influenzamento mentale sull’energia) – la creazione è aiutata dalla creazione del “blocco psichico” tra operatore e soggetto. 
Azione della mente sul fluido/energia nuova dimensione di sensitività e sua direzionalizzazione
Creazione da parte dell’operatore di uno stato emozionale nel soggetto
Traslazione dell’operatività dall’operatore medium ad un simbolo evocativo. Sua “carica”. Sensibilizzazione riguardo al significato di un’immagine che contribuisce per la sua polivalenza ad una deconcettualizzazione
BOUND. Riconoscimento ed accettazione  della nuova forma mentale (es. con  analgesia). Risposte alle intenzioni o anche (secondo modo) risposte subliminali di accrescimento alle domande semplici
Riconoscimento del risultato
Produzione dell’investitura libidica nei confronti del medium
Produzione della investitura nei confronti di un simbolo. Il quale viene così introiettato
ACCETTAZIONE  PROGRESSIVA DELLE REAZIONI  DEL SE’
Alternando la stretta all’autocoscienza, cioè facendo notare quello che succede, l’ipnotista può progressivamente incrementare la soglia di reazione ed avere le intenzioni operare autonomamente (dissociazione incrementata)
Il medium può così potenziare il processo aggiungendo elementi emozionali
Il processo in atto crea una dissociazione nel soggetto
INFLUSSO SUL NUOVO STATO
Stato di “influsso mentale” dell’ipnotista sull’energia liberata nel presente dal soggetto. (stato suggestivo)
Il medium divenuto ora operatore simbolo può inviare ora stimolazioni di diversa natura. Molto più intense in quanto è divenuto parte del soggetto
Il simbolo può ora inviare delle stimolazioni autonome quasi fosse parte integrante del soggetto







Il magnetismo è semplicemente il nome per un’energia che si muove in modo parallelo alle nostre intenzioni, così da attrarre avvenimenti e situazioni e provocare anche effetti diretti.
FASE DI PARTENZA
L’energia normalmente è bloccata dai nostri processi di concettualizzazione della realtà (il nostro ego).
FASE DI AZIONE – DECONCETTUALIZZAZIONE
Quando deconcettualizziamo, e torniamo sulla percezione diretta, liberiamo quest’energia.
Questo accade:
con la percezione cenestesica diretta e non mediata dai processi corticali
anche in un ambiente nuovo che cambi i punti di riferimento abituale e che faciliti il rilascio energetico (es. un gruppo di persone)
Si tratta di fenomeni che quantisticamente “aumentano l’onda di probabilità”.
FASE DI DIREZIONALIZZAZIONE
A questo punto questa energia può essere diretta attraverso un atto di concentrazione e direzione dell’intenzione
su un simbolo caricandolo di energia (es l’inconscio nell’ipnosi ericksoniana)
Oppure su di una fenomenologia (es. analgesia)
L’atto di concentrazione produce una “riduzione dell’onda di probabilità” con un’osservazione
La nozione di onda di probabilità ci guida a selezionare delle fenomenologie più probabili per avere maggiore successo
LA CONNESSIONE
Nel caso di operatore e soggetto si crea una sorta di “unità psichica” tra i due particolarmente evidente nel caso di utilizzo dello sguardo.
INCREMENTO
La ripetizione del processo incrementa i risultati dato che riduce la concettualizzazione precedente della realtà. Incrementa anche l’”unità psichica” tra operatore e soggetto.
LEGAME
Al livello superiore l’unità psichica tra i due diventa sempre più alta e l’operatore può dare stimolazioni come se fosse divenuto parte del soggetto
L’UTILIZZO DEL SINTOMO
L’utilizzo del simbolo permette di inviare stimolazioni come se fosse un’altra personalità staccata dal soggetto che opera autonomamente
Vi è una distinzione tra visione dell’inconscio di un certo tipo di psicologia ed il nostro punto di vista 
Nella nostra visione l’inconscio degli psicologi è più che altro un simbolo che viene caricato di energia psichica fino ad operare come se fosse un’altra personalità dal soggetto, rispondendo in maniera autonoma.  Anche se terapeuticamente il processo ha un senso, diventa un ostacolo per chi ricerca lo sviluppo della mindfulness
Per contro nella nostra visione l’energia psichica viene recuperata ma non personalizzata in una forma. Resta energia. I simboli sono usati ma come elementi direzionalizzatori di questa energia. 
Per rapporto all’inconscio degli psicologi, le istanze subconscie sono essenzialmente engrammi (memorie) che alterano la visione della realtà e che progressivamente svaniranno portando la persona al presente man mano che sviluppa mindfulness. Per contro esiste una “elaborazione inconscia” di tipo quantistico ma non personalizzata.




























