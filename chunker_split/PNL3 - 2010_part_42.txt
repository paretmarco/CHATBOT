Riepilogando: Gli esseri umani si rappresentano il mondo attraverso tre criteri differenti: il sistema VISIVO, quello AUDITIVO, e quello CENESTESICO (legato alle sensazioni). I tre sistemi rappresentazionali, in realtà lavorano in sinergia, tuttavia ogni essere umano “si specializzerà” in uno di questi. Origini Storiche del metodo sensoriale Notiamo che i sistemi che dividono l’umanità in tre tipologie sono anche più antichi della PNL. Ad esempio la disciplina del Mazdaznan, diffusa all’inizio del secolo e di origine persiana distingueva egualmente tre tipi in maniera esattamente identica alla PNL basandoli soprattutto nell’identificazione sui modelli respiratori. Anche i fondatori della PNL (Bandler, Grinder, Dilts ed altri) erano del resto a conoscenza dell’esistenza di modelli fisiologici comparabili al loro sistema, quale la classificazione dei tipi fisiologici di Sheldon. L’apporto della PNL: La moderna PNL ha quindi riscoperto degli universali umani dandogli però un “twist” differente e più adatto al mondo moderno appoggiandolo invece che su di una realtà fisiologica su di una realtà comunicazionale.