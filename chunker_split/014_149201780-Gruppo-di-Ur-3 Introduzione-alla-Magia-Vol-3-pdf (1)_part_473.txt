Tieni essenzialmente presente che l'atto ha effetto solo quando la saturazione e il senso di certezza sono completi, quando i ritmi tendono da sé stessi a chiudersi per produrre la scintilla che fa di te, della vittima e del dèmone chiamatovi una sola cosa. Ti do qualche dettaglio rituale, tratto per adattazione da formule di tradizioni antichissime. Guàrdati però dal formalizzarti: se non senti queste formule, làsciale. Ti servano solo come schema. Tu stesso tròvane e animane, se occorre, altre sullo stesso tipo. Tracciato il pentagramma, non muoverti piú. Se hai intorno una catena, questa accelererà via via la corrente, da sinistra a destra, innalzando il Sole, secondo il no- stro rito. Non appena la presenza o la saturazione ma- gnetica si rende sensibile, apri le braccia e pronuncia: Per la virtú della parola sacra che muta la Terra in Fuoco e l'Acqua in Aria — e il Fuoco in Terra, l'Aria in Acqua. Per la virtt1 della potenza in atto che svela e denuda. Per la forza di questa corrente viva di salute. Io (Nome) Evoco dal mondo invisibile e vivente di Luce, X (Nome del Dio) Sulla Terra, nella Terra io ti evoco.