- colui che vive il tempo misurato e fisso Il livello più basso di esistenza è quello nel quale, presi dalla concettualizzazione, dalla nostra “mappa” mentale ci identifichiamo con la nostra mente, e condensiamo, cioè “congeliamo” la realtà in elementi staccati, e viviamo il mondo come realtà staccate e definite attraverso uno schermo di concetti, etichette, immagini, parole, giudizi. Corrisponde nella classificazione della medicina tradizionale greca al cosiddetto Melanconico: “Fisicamente il melanconico, detto anche nervoso, è debole, fiacco, la sua muscolatura è anemica, il contatto con esso risulta "secco e freddo", la sua pelle è smorta, la sua tinta terrea, il suo polso piccolo e duro, la sua digestione lenta, i suoi capelli ed i suoi peli sono radi e di colore impreciso, l'urina è poco abbondante, l'udito è duro.”71. Un tentativo di collegare questo tipo al funzionamento di particolari ghiandole collega questo tipo alla tiroide (il chakra della gola). Oltre che essere un tipo morfofisiologico, questo è anche un modo di essere che assumiamo in particolari momenti. Quando siamo in tale posizione percettiva rispetto alla realtà, siamo preda del nostro dialogo interiore.