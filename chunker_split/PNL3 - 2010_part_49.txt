Facendo così infatti, parliamo con lo stesso canale sensoriale che la persona usa per elaborare e per rapportarsi agli amici. L’utilizzo del terzo canale sarà poi utile, ma solo in situazione intima, in quanto in certi casi potrebbe essere “eccessivo” e “troppo intimo” per il momento comunicazionale. La PNL3 ha inoltre un fine che va anche oltre: oltre aiutarci nella comunicazione insegnandoci come rapportarci meglio ai nostri interlocutori, nello stesso tempo ci da una strada per capire i nostri meccanismi mentali e liberarci dalle “linearità” troppo condizionanti fino ad accedere al nostro vero potenziale “quantico” non più definibile in sequenze. Come utilizzare nella comunicazione di Rapport la conoscenza del canale dominante Interpretando l’orientamento rappresentazionale del nostro interlocutore, saremo in grado di calibrare la nostra comunicazione nei confronti della sua realtà soggettiva utilizzando gli stessi canali sensoriali in sequenza, costruendo quindi una interazione comunicativa basata sul “rapport inconscio” (le preferenze rappresentazionali ci spingono inconsciamente a comunicare verbalmente attraverso strutture linguistiche caratterizzate da predicati verbali propri di quel sistema rappresentazionale). Questo non significa come detto che se una persona è Visiva non elabora anche in Auditivo e Cenestesico.