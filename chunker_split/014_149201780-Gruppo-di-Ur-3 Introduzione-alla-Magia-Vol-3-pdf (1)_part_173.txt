Cosa di là dalla credibi- lità e dalla maraviglia... Ecco: già il Sommo Padre e architetto Iddio aveva, con leggi d'arcana sapienza, creata questa che noi vediamo casa mondana della divinità, augustissimo tempio. Al di so- pra, aveva abbellito di intelligenze la regione celeste, avvi- vato d'anime eterne gli eterei globi, popolato d'ogni più varia forma d'animali le parti putrescenti e fermentanti del mondo inferiore. Ma, finito il lavoro, l'Artefice desiderava che alcuno fosse il quale di tanta opera intendesse la ragione, ne amas- se la bellezza, ne ammirasse la grandiosità. Per questo, da ultimo, quando tutto era stato già portato a compimento, pensò di produr l'uomo. Non c'era, però, negli archetipi di che effigiare una nuova forma, e nei tesori cosa elargire al nuovo figlio in eredità, e nelle sedi di tutto il mondo non v'era dove, contemplatore dell'universo, potesse, quegli, assidersi. Ogni spazio pieno; tutto già distribuito ai som- mi, ai medi, agli infimi ordini.