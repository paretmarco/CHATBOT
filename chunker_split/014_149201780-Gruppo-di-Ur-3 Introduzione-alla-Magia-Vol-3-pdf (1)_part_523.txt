Altri « residui » non privi di interesse sono le ve- dute che negli antichi scrittori cristiani si trovano circa la ripristinazione dello stato adamico, inteso come pri- mo fine della rigenerazione cristiana, perché nella pa- tristica si insiste appunto di continuo sul fatto che si deve conquistare la perfezione propria allo stato primor- diale andando alla ricerca del paradiso terrestre perdu- to, Fu antica idea cristiana, mantenutasi del resto fin verso il XVI secolo, che questo luogo, da cui i nostri primi progenitori furono scacciati, esiste ancora, in una regione elevata, inaccessibile agli uomini, a meno che essi siano assistiti da grazia divina eccezionale, come sareb- be stato il caso per Elia, per Enoch e per lo stesso San Paolo (II Cor., XII, 1-5). Questa inaccessibilità fu espres- sa col simbolismo di luoghi deserti e impraticabili, equi- valenti a quello, anche usato, dell'angelo in guardia con la spada di fuoco o di una zona di fuoco che circonda il para- diso. Ciò riproduce la dottrina iniziatica del « centro » nella sua relazione con lo stato primordiale: sempre presente dal punto di vista metafisico.