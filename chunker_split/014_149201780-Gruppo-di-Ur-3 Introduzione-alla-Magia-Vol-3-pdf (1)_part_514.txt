Specifica del cattolicesimo è l'idea, che non una operazione iniziatica eccezionale e pericolosa, ma il rito religioso a tutti accessibile abbia un potere di in- durre nell'uomo una qualità sovrannaturale, anche se solo in germe e in potenza, e di determinarla ín un certo modo dall'esterno, senza nessuna partecipazione della persona, al di fuori perfino della sua coscienza, come e evidente nel caso del battesimo infantile. Anche se, come si è accennato, si parla di azioni ulteriori della grazia e dello Spirito Santo per lo sviluppo mistico, questa veduta contiene il principio di una pericolosa confusione di piani. Se concepite in termi- ni di realtà, la morte, la resurrezione e la glorificazione nei sacramenti non possono esser altro che simboli e prefigura- zioni, adombramenti di un ordine che trascende la generica sacralizzazione legata alla vita religiosa. E sarebbe erroneo supporre che il cristiano, avendo avuto il battesimo e parte- cipando agli altri sacramenti della sua tradizione, si trovi per ciò in una qualsiasi posizione di vantaggio per le rea- lizzazioni preconizzate da una effettiva iniziazione. La distin- zione alessandrina fra il pistikos e il pneumatikos, cioè fra il semplice credente e lo gnostico o iniziato, va mantenuta.