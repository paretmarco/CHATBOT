co e rituale, per sensibilizzare l'idea che non si è in questo mondo come ín una sede definitiva e come nella propria patria, bensí a titolo di viandanti e di esuli, non dimentichi del fine e dell'origine celesti (1). Questo significato, come è noto, fu assai vivo nel buddhismo delle origini e, si può rilevare, con un riferimento piú speciale alla via dell'azione non fu estraneo allo stesso ideale cavalleresco, nella forma di « cavalleria errante ». Devesi tuttavia notare che nel cristia- nesimo manca la premessa per la realizzazione coerente di un significato del genere, perché il cristianesimo rigetta la teoria iniziatica del preesistere dell'anima a questa vita terrestre, solo con riferimento alla quale teoria l'esistenza sulla terra può significare transito di chi è venuto da lontano e di nuovo volge verso altri stati dell'essere. L'ascesi cristiana conosce anche lo strumento del silen- zio. « Il quale non è soltanto una rinuncia alla comunica- zione con gli altri uomini, ma è anche un fattore positivo di vita interiore » (AC, 62). Si sa, pertanto, la parte che la disciplina del silenzio aveva fra i Pitagorici, cosí come del senso del silenzio yoghico e iniziatico in genere.