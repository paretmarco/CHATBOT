Ovviamente tutti noi riceviamo informazioni a tutti e tre i livelli di pensiero, ma, in pratica tendiamo a preferire un canale sensoriale piuttosto che un altro per capire ed analizzare la realtà. Possiamo quindi parlare di “Sistema sensoriale preferenziale”. In pratica tenderemo ad essere più attenti secondo una specifica sensorialità ed a fare più attenzione a stimoli esterni visivi, uditivi o cenestesici che costituiranno il “punto d’avvio” dei nostri processi mentali. Successivamente per rianalizzare l’esperienza appena vissuta utilizzeremo un altro canale sensoriale (non lo stesso altrimenti ci bloccheremmo alla percezione esterna dato che i canali esterni ed i canali interni percorrono le stesse vie neuronali) Chiamiamo “canale di elaborazione” il canale utilizzato primariamente per la nostra elaborazione mentale interna (la cosiddetta riflessione interna) e definiremo “canale di accesso” quello invece preferito per accedere primariamente alla realtà. Come anticipato non è detto che i due siano identici, anzi la regola facilmente osservabile sperimentalmente è che di norma sono differenti. Un pittore ad esempio potrà fare molta attenzione alla realtà visiva, ma instanto pensare in emozioni (Strategia Mentale abituale V ? K ).