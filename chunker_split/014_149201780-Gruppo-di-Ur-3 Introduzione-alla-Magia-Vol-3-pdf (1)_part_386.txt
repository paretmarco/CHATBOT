Plutarco dice che nella « luna » — cioè in questa fase di esistenza intermedia che precede la seconda morte — l'anima può conservare, a guisa di ricordi e di sogni, quanto fece parte della sua esi- stenza terrestre. Non solo, in essa possono continuare ad agire tendenze, passioni, impulsi, quando questi ebbero una speciale intensità in esseri assai attaccati alla terra e alla vita. Nel qual caso il riassorbimento dell'anima nel segno di Persefone è ritardato. Ciò costituisce una circostanza fa- vorevole per coloro pei quali la seconda morte è il termine del loro itinerario postumo, perché assicura ancora una certa sopravvivenza individuale. Invece per coloro in cui il di- sciogliersi del voe5g dall'anima, il purificarsi del primo dalla seconda rappresenta la condizione per andar oltre, ciò significa un arresto, un vincolo, la seconda morte condizio- nando il conseguimento della liberazione, della « rinascita in alto ». Con la nuova dissociazione, che vi corrisponde, il principio puramente intellettuale passa oltre la sfera lunare, il che vale quanto dire la sfera del cangiamento, dell'« alterazione », del divenire, e s'integra nel principio che è coessenziale alla sua natura, simboleggiato dal sole.