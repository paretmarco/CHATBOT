Il volere il tempo e le cose in una certa maniera, lo “zolfo fisso”, il nostro “programmare” all’interno di un determinato “campo di possibilità” è quello che ci porta a non percepire il presente, ma solo una pallida immagine di questo. La “brama” del futuro, i nostri “desideri” alterano infatti la nostra percezione dell’istante attuale : mentre la funzione della realtà avanza in una certa maniera contenendo migliaia di possibilità, il suo incrociarsi con l'idea mentale della nostra intenzione (l’onda proveniente dal futuro) e della nostra scelta in mezzo alle possibilità possibili risulta nell'evento mentale che percepiamo. La percezione soggettiva di ogni evento fisico è quindi caratterizzata da un'intenzionalità che dipende dall'incrocio tra questi due flussi. Questo è il vero significato della ragione della necessità di superare il desiderio per potere arrivare ad essere nell’ora. Non possiamo infatti percepire il presente se siamo sempre tesi verso un immaginario futuro. Un secondo aspetto di ciò è che ogni nostra percezione soggettiva nel tempo del “divenire” è virtuale, in quanto persiste solo per il tempo dell'interazione tra queste due onde, la percezione sensoriale e la nostra immaginazione. Come programmiamo?