L’ inconscio è attivo in ogni cellula del corpo. Prova a fare questo esperimento: incomincia a muovere il braccio destro con un movimento circolare. Mentre fai questo esercizio, sappi che questo movimento tu lo stai facendo inconsciamente. E’ infatti impossibile muovere consciamente e armoniosamente i 157 muscoli che ci sono dalla spalla al polso. E’ un compito troppo complicato per la mente orchestrare tutti questi muscoli. Il tuo inconscio riceve semplicemente la direzione: “Muovi il braccio destro in circolo” e la esegue. La mente conscia ha dato il comando di muovere il braccio, ma è stato l’inconscio che l’ha eseguito. Questo processo avviene migliaia di volte durante il giorno. La tua mente conscia è la mente con cui pensi attivamente e deliberatamente tutto il giorno. E’ tutto ciò di cui sei consapevole in un determinato momento. Per esempio in questo momento probabilmente sei consapevole del libro che stai leggendo, forse sei anche consapevole del contatto del tuo corpo con la sedia, poltrona o letto su cui sei accomodato. La mente conscia ha le sue funzioni, ma è estremamente limitata nella sua capacità operativa.