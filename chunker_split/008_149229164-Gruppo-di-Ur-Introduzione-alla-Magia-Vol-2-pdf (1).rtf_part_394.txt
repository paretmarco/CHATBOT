Nulla. Che è partorire? Nulla. Che è morire? Nulla. Che è pensare? Nulla. L'uomo ora ruba la vita: se la caccia in tasca, la palpa impaurito: gli sfugge. Ecco. Vive per nulla, muore per nulla. Non c'è senso. Gioca con gli spettri: epoca lemùrica: individuo, umanità, società, famiglia, scienza. Ciò non esiste. Ciò è fuori della Tradizione: la Tradizione ignora gli spettri. Ecco perché non si tratta soltanto di mostrare e di proporre un tipo unico superiore, ma di stabilire le condizioni per cui una tradizione, che comprenda tutte le attività ordinate variamente ma secondo un asse unico, possa esistere. Lanciare brividi di liberazione assoluta a uo mini che non conoscono neppure come dovrebbe costituirsi la semplice esistenza umana nel campo dell'azione, ma ri ferita sempre ad un centro che ne è l'essenza, è pericoloso ed assurdo. O la vita è un rito o non è nulla: o tutto riacquista un carattere simbolico, sotto il tipo generale del l'offerta, oppure nulla rimane. 4- Il senso tragico della vita, per cui i moderni hanno tanta simpatia, è proprio esso l'elemento di dissoluzione e soprat tutto di irresoluzione.