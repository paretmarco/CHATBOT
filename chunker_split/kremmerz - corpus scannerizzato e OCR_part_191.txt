La sua plasticità' ha una impressionabilità' molti milioni di volte più' delicata delle lastre sensibilissime della fotografia. Quindi e' spiegabile e si può' senza tema di errore sottoscrivere a tutto quanto l'ascetismo gli appioppa. Egli e' in te. tutto vede, tutto sente, tutto ricorda, tutto conserva pel giorno in cui dovrai essere giudicato secondo i tuoi meriti e le tue opere buone e perverse. Ciò' che del Cristo si dice e' soggettivamente dell'anima umana animale, cioè' del secondo corpo materiale o corpo sidereo esistente in noi, il figlio del binomio divino. Se a noi, fossero arrivati integri tutti gli atti dei primi apostoli iniziati alla religione del Cristo, si vedrebbe chiaramente che la lettera dei Vangeli dovrebbe innanzi tutto essere spiegato ai vescovi che non hanno il diritto di serrare il mignolo e l'anulare benedicendo ai popoli! Il corpo sidereo collega tutte le impressioni dei sensi, le separa e le fonde e le restituisce a richiesta, tal quale come le negative fotografiche danno gli esemplari e le copie di diversa grandezza.