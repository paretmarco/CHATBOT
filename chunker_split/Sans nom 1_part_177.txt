La cosa è possibilissima, purché ci si decida a prendere responsabilità di sé stessi e si parta da un punto di vista realista e basato sul presente e sulla disponibilità ad andare al di là delle nostre “fissità” emozionali e di pensiero che sono il più grosso ostacolo al nostro avanzamento. Ciò significa in pratica: 1) Eliminare tutte le scorie, le azioni, i pensieri, le parole inutili, considerando inutili anche e sopratutto le ripetizioni non necessarie. 2) Organizzare l'attività, anziché lasciarla al caprìccio dell'automatismo psicologico, in modo tale che il fine supremo da noi propostoci si avvìi ad ogni minuto verso la sua realizzazione o ogni nostro pensiero, ogni nostra parola, ogni nostro atto, ci avvicinino o almeno non ci allontanino da tale scopo. Non è dunque tanto la forza dell'ingegno, quanto la forza di mantenersi presenti a se stessi e aderenti alle necessità del proprio compito, di adattarsi immediatamente alle varie circostanze, colla rapidità colla quale un liquido si adatta al vaso in cui è versato senza per questo perdere la propria natura, ciò che ci dà la chiave del successo, non solo; ma che segna il punto culminante dell'evoluzione umana.