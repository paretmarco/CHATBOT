Abbiamo un cambiamento di livello. In particolare con l’enneagramma diventiamo capaci di effettuare una efficace “consulenza relazionale” ed intervenire a livello sistemico. Infatti utilizzare i concetti di PNL semplice (indici di accesso etc..) è troppo complesso quando dobbiamo esaminare l’interrelazione di più persone. Un altro aspetto importante del nostro modo di analisi è la preponderanza data alla Comunicazione Non Verbale. Questa disciplina, spesso la Cenerentola della comunicazione, da noi diviene Regina. Il suo potere è nel fatto che diveniamo capaci con questo metodo di capire un tipo od una strategia mentale semplicemente osservando la gestualità di una persona. Non possiamo staccare la Comunicazione Non Verbale dalla comunicazione verbale e per questa ragione troverete molti schizzi ed immagini delle gestualità umane. Questo vi da anche la strada per utilizzare efficacemente l’enneagramma nella PNL3. Dovete utilizzarlo con lo stesso spirito con il quale precedentemente abbiamo analizzato i tipi visivi, uditivi e cenestesici, lasciando fare molto al vostro inconscio e solo quello che serve alla mente conscia. Infine un accenno all’ipnosi. Tutte le personalità che individuiamo nell’enneagramma possono essere viste come delle “trance” quotidiane.