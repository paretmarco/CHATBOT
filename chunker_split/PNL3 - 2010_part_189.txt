I Perfezionisti sono di una devozione assoluta quando percepiscono nel compagno sforzo, lotta e buone intenzioni. I tipi Uno e il Rapport Un’ipotetica frase che i numeri Uno si ripetono costantemente è: “Se io sono perfetto, sono ok, se tu sei perfetto sei ok”. Per loro le cose della vita o sono giuste o sono sbagliate. Per creare “rapport” è quindi bene che chi li incontra si presenti in maniera formalmente perfetta . Gli uno sono i classici bravi bambini che devono comportarsi bene in presenza degli altri e in genere non sono coscienti del fatto che si negano il piacere in quanto sono assorbiti in quello che “devono fare”. Spesso impiegano il loro tempo libero per migliorarsi avendo un io interiore giudicante che li accusa, li controlla nei gesti, pensieri e parole. Essendo concentrati su quello che “andrebbe fatto”, non c’è spazio per i desideri che emergono dal profondo e tendono a reprimere l’aspetto cenestesico (= K). Come scelta caratteriale sono votati “all’unico modo giusto” in quanto un approccio multiplo alla soluzione delle problematiche sembra un invito all’anarchia.