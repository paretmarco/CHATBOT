In generale li ha quando effettua la fascinazione magnetica e guarda il soggetto. Chi invece lavora soprattutto e solo col magnetismo non deve contrarre la faccia. Quello che diciamo adesso si riferisce quindi soprattutto al caso del magnetismo. Riportiamo ora le seguenti considerazioni per riuscire a comprendere ancora meglio il concetto di Magnetismo. “Il magnetismo ben praticato allarga le fattezze. La faccia è un fascio di corde, chiamate muscoli della carne. Ogni parte è disposta in due ordini: uno per tirar la pelle da un lato, l'altro per rimetterla al suo posto. L'epidermide è una pelle viva che covre la carne sottoposta. Essa è sotto l'impero di una rete complicatissima di piccoli muscoli, che rendono la faccia capace di ogni forma di espressione. Su questo insieme ogni pensiero stampa la sua influenza in una forma o nell'altra. È naturale che, se la pelle è liscia quando è bene stirata, diviene rugosa quando la si sgonfia, si rilascia o si contrae. Il magnetismo è una vita d'intensità che distrugge ogni indizio di debolezza ; esso trae la faccia dalla sua forma limitata e ristretta e la espande. La più semplice sensazione di piacere produce questo effetto, mentre la tristezza la contrae.