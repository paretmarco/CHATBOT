Tradizione della Cabala: Il sistema è comunque di derivazione esoterica ed è paragonabile all’albero della cabala ebraica che, in alcuni punti si sovrappone, tanto che esistono opere che cercano di unificare i due sistemi. Nella nostra scuola abbiamo anche realizzato una fusione tra le due tecniche per raggiungere l’integrazione con l’essenza e superare le compulsioni.9 Il centro dell’enneagramma Il simbolo e l’idea dell’enneagramma si presta a più letture. Una prima è che noi nasciamo e incontriamo delle difficoltà nel mondo; ciascuno risponde in modo diverso alle difficoltà e in base a ciò ci identifichiamo in una personalità. È come se scegliessimo solo una capacità rinunciando ad altre otto. Ma vi è anche una seconda lettura che ci porta nella dimensione quantistica: chi o cosa eravamo prima di identificarci nelle singole personalità/identità? Riscoprire tale dimensione significa riscoprire il centro dell’enneagramma, l’essenza. Una lettura comunicazionale pone invece l’attenzione sul fatto che essere al centro significa arrivare anche al punto di “massima flessibilità” in quanto solo chi è al centro può essere in equilibrio ed al tempo stesso padrone totale delle sue strategie mentali, che, invece di condizionarlo, sono invece al suo servizio.