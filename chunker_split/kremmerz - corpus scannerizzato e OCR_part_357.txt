Ma appena schiude le prime porte, il neofito comprende da se' che la forma massonica e' anche, nel caso sinedriale, un non senso, o meglio una negatività' assoluta; perché' gli ordinamenti massonici o muratorii hanno per fine sempre una costituzione d'un tempio, per mezzo del lavoro, tempio politico, religioso, morale un tempio sempre a costruirsi; pero' noi nel concetto sinedriale abbiamo tutto bello e costrutto nel tempio della Scienza Eterna, quindi perpetua, non caduca ne' per persecuzioni ne' per scomuniche ne' per violenze o rivolgimenti politici. Ascriversi al Sinedrio anche come semplice dipendente e praticante vuol dire far professione di Verità' nella Scienza, e l'atto del secreto che ne costituisce la base vuol essere spiegato come una necessita' della natura iniziatica nostra la quale rappresenta nel Gr ●●● Or ●●● di Luce tutto ciò' che e' la società' umana, la quale deve considerarsi come una grande raccolta di esseri della stessa specie (uomo) aventi gli stessi diritti finali alla luce, ora tutti trovandosi a differenti stadi di sviluppo morale ed intellettuale non hanno tutti nel contemporaneo momento storico gli stessi diritti.