L’abbiamo inoltre resa più chiara ed aggiornata introducendovi riferimenti alle più recenti ricerche quantistiche oltre che numerosissimi riferimenti ad analoghe tradizioni orientali in quanto lo sviluppo dell’uomo è uno, indipendentemente dai luoghi e dalle epoche. L’opera editoriale Dalle nostre ricerche sono nati vari libri e riteniamo che ce ne vorrà sette o otto per trasmettere la summa di tutto il sapere. Cronologicamente il primo è stato Mesmerismus © che riporta la tecnologia del magnetismo personale, (diviso in due parti, manuale pratico e manuale interno). Successivamente abbiamo realizzato la presente opera, che riscopre la dimensione della trasformazione dell’uomo e varie tecniche rarissime mai pubblicate prima d’ora così compiutamente, ed estremamente utili. Quali sono le chiavi rivelate in questo libro? Nella nostra ricerca ci siamo accorti che la sapienza millenaria che può condurre l’uomo al benessere, alla salute ed a ritrovare la potenza in sé, all’accesso a stati di supercoscienza non è più comprensibile per l’uomo moderno medio. Questi vive in un mondo diverso e trasformato, da sedentario, spesso sempre davanti al computer e senza più contatto con la natura.