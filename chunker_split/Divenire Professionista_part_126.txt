Mantenerlo in tale posizione durante il trattenimento del soffio Tale esercizio può avere come effetto un'apparizione di una maggiore "lux interna" per ragioni fisiologiche. Lasciate che il fenomeno avvenga naturalmente. Non eccedete con tale tipo di esercizio in quanto è molto potente e leggete attentamente le istruzioni al momento dell'esecuzione. Altri Esercizi per la Concentrazione e la Volontà NB.- Questi esercizi hanno lo scopo di allenare l'allievo alla vera concentrazione ed agli sforzi volontari, vale a dire ai due elementi indispensabili. Si raccomanda di studiare attentamente le note apposte qua e la alla descrizione degli esercizi, osservando che ciascuna di esse non si riferisce solo all'esercizio sotto cui si trova, ma a tutti gli esercizi indistintamente. 1. Flessione del braccio. Piegate l'avambraccio sul braccio sino a toccare la spalla colla mano. Eseguite il movimento lentamente, controllandolo, vale a dire concentrando tutta la vostra attenzione su quanto state facendo. Un simile esercizio sarà ben eseguito solo a patto che durante l'esecuzione la mente del discepolo non si distragga neppure un attimo. Il cervello deve dare l'impulso sufficiente al movimento, l'attenzione seguire questo movimento sino alla fine. Quando avrete imparato ad eseguir bene questo esercizio, ripetetelo progressivamente per 2, 3, 4, 5 volte.