Acquisire cose sperando in tal modo di essere prende tempo e porta a “riempire” tutto il tempo disponibile. E’ la “dimensione orizzontale dell’esistenza”. Il tempo diventa tutto consacrato ad avere. Si crea quindi un circolo vizioso dove c’è sempre meno disponibilità ad andare all’interno perché non c’è il tempo. Andare all’interno appare legato al “perdere tempo” mentre sarebbe la vera maniera di “recuperare il proprio tempo”. Come dice Dante parlando del Paradiso Terrestre, dicendo che l’uomo vi si allontana: Per sua difalta qui dimorò poco; per sua difalta in pianto e in affanno cambiò onesto riso e dolce gioco (Purg. 95) Più si allontana dal centro più infatti l’uomo si trova allora diviso, staccato da sé stesso ed che cerca di colmare il vuoto con le cose (l’”affanno” di Dante). Si rompe allora facilmente anche il tempo dell’alternanza tra sonno veglia ed altri ritmi. Vi è quindi rottura con il “tempo giusto” che permetterebbe di agire rispettando i nostri ritmi e l’uomo finisce col vivere alla superficie del tempo e delle cose.