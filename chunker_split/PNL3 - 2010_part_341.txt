Nel nostro cammino stiamo sviscerando, estraendo dall’esperienza maturata da diverse filosofie, dei persorsi di comprensione di come individuare con una precisione sempre più accurata il carattere psicologico principalmente di noi stessi, poi dei nostri interlocutori, per poi saper interagire efficacemente e per poter raggiungere i nostri obiettivi comunicazionali. Metodi basati sull’osservazione della Comunicazione Non Verbale Dapprima incominceremo ad osservare la fisiognomia, i canali sensoriali e l’atteggiamento comunicativo (vedi la prima parte del libro). Ad un certo punto noteremo delle costanti. Caso 1: Notiamo ad esempio che DUE canali si presentano con costanza. Ad esempio che il nostro interlocutore è un visivo/indicatorio. Ci riferiremo allora allo schema dell’enneagramma e dei canali sensoriali che riportiamo per semplicità qui sotto. A questo punto, poiché il nostro interlocutore ha un atteggiamento Indicatorio/Visivo come principale potremo incominciare ad escludere personalità come il tipo 4 (KA interno) il tipo 9 (KA esterno) ed il tipo 8 (AK). Se a questo punto riusciremo ad individuare un secondo canale (ad esempio il canale K cenestesico) la scelta si restringerà ancora. I tipi VK sono solo Tre: il Due (KV), il Tre (VK) ed il Sette (VK).