Occorre anzitutto che abbia impressionato la nostra coscienza, cioè vi abbia apportato una modificazione più o meno stabile e per questo è necessaria una dote fondamentale: l’attenzione. Quando noi rientriamo dalla passeggiata non ricordiamo che due o tre dei mille volti che abbiamo incontrato. Quando abbiamo terminato la lettura del giornale ricordiamo solo i fatti che ci hanno prodotto « impressione ». Noi rimaniamo impressionati da ciò a cui abbiamo prestato attenzione. L’attenzione L'attenzione è l'atto col quale tutte le nostre energie vengono polarizzate più o meno a lungo verso un solo oggetto ed è una dimensione fondamentale della volontà. Vi sono due sorta di attenzione: Attenzione volontaria. Attenzione involontaria. E' volontaria l'attenzione che dipende dall'avere volontariamente adattato noi all'oggetto della nostra attenzione. Occorre che per far ciò escludiamo dal nostro campo ogni percezione estranea. Essa deriva dalla « volontà Senza volontà non vi può essere questo tipo di attenzione. E' involontaria l'attenzione che dipende dall'aver dovuto adattarci a un oggetto. Un lampo, uno sparo, un'apparizione improvvisa ci costringono a orientarci, a polarizzarci verso la sensazione ricevuta. Essa è tanto forte che annulla in noi ogni altra sensazione.