Di là da questo artificioso edificio, ciò che può trovarsi con carattere « non-umano » nella Mas- soneria moderna ha, se mai, un carattere piú che sospetto; molte cose rendono legittima la supposizione che, nel ri- guardo, si tratta proprio di uno dei casi di organizzazioni dalle quali l'elemento veramente spirituale si è ritirato e nelle quali il « psichismo » rimasto ha servito da strumento a forze tenebrose. Chi si attiene al principio di giudicare dai frutti, nel riconoscere la precisa « direzione d'efficacia » della Massoneria nel mondo moderno, la sua costante azio- ne rivoluzionaria, la sua ideologia, la sua lotta contro ogni forma positiva di autorità dall'alto, e via dicendo, non può nutrir dubbi circa la natura di questo fondo occulto della organizzazione in parola, là dove essa non si riduce ad una pura e semplice scimmiottatura dell'iniziazione e della ge- rarchia iniziatica. Il Guénon non si sente disposto ad ade- rire ad una interpretazione del genere (259). Ma non è che, per questo, le cose cambino.