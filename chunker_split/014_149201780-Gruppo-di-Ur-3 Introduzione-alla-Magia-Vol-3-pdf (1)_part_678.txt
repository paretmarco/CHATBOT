Se la coscienza tiene fermo fino a questo stato (dopo il punto morto), questo è lo stato in cui possono prodursi fenomeni d'importanza iniziatica, se lo sperimentatore ha il circolo esorcistico di protezione, per crisma di catena, o per naturale dignità, o per acquisita dignificazione. Devesi tener presente che lo stato ora indicato è uno stato psichico di vuoto. Il vuoto attira forze, influenze, « archetipi » dell'inconscio e del regno intermedio, non materiale ma non divino. È già una valida garanzia se la coscienza si è mante- nuta, se si è conservata e non dissolta come coscienza dell'Io, fino a questo stato; ciò sta a dire che delle tre condizioni protettive anzidette una è presente. Allora lo stesso principio « Io » può avere una virtù esorcistica, con la sua sola presenza. Ma, in più, la condizione attiva deve conservarsi, non nel solo senso di presenza a sé e di affermatività corag- giosa, ma anche come facoltà di invocazione: orientarsi verso l'alto, desiderare profondamente la trasfigurazione.