La rinunzia alla umana ragione, cioè' alla superbia di investigare coi prodotti della volontà' terrena la causa della divina semplicità' e' un grande sviluppo della psiche e della mentalità' umana, e' il ritorno all'origine che e' Dio. E' la negazione del contro altare alla verità' nel grandioso e semplice monumento della Natura. A misura che lo spirito progredisce, si eleva nel suo grado altissimo di semplicità' e di ammirazione della sintesi divina, la sua contemplazione della natura sintetica e' penetrazione di amore nel grembo di quella Luce che e' la verità' delle cose in eterno ed egli prima che abbia il tempo di servirsi della umana abitudine di ragionare, vede, sente, controlla con la velocita' di un baleno. 30) La purificazione di cui tutti gli ordini sacerdotali hanno memoria, e' lo stato di ritorno alla primitiva e perfetta innocenza. Mente, anima, corpo si devono spogliare dalle impurità' succhiate nel latte, e prese in contagio con la vita sociale.