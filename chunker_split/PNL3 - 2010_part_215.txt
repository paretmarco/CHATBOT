Infatti alcuni Quattro parlano di diversi livelli di amore e che solo la persona giusta, idealizzata può accedere alla “perla” celata nel loro intimo più profondo.. Quello che ricercano nella vita non è tanto la felicità ma l’alchimia e l’intensità di sentimenti ed emozioni. La lontananza forzata da una persona cara può spingerli ad ingigantire i sentimenti verso di lei.. I Romantici gravitano attorno a due poli emozionali: l’iperattività e la depressione. Infatti possiamo trovare dei Quattro che reagisco all’abbandono buttandonsi nella depressione più profonda e in seguito, quando ne escono, affermano di esserne stati trasformati; altri che reagiscono divenendo iperattivi: infine vi sono altri Romantici che oscillano da un polo all’altro. I tipi Quattro sono convinti di potersi sintonizzarsi con i sentimenti e le emozioni degli altri. Di fatto, i Romantici evoluti riescono realmente a sintonizzarsi con gli stati d’animo di chi hanno di fronte sperimentando un’empatia molto forte. Uno degli aspetti negativi è lo scarso realismo, la tendenza a idealizzare troppo una realtà che verrà, senza vivere quella presente ed agire per raggiungere gli obiettivi. Questo li può portare a un’incapacità di decisione.