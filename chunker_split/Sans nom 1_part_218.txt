Il rebis e l’unione tra principi maschili e femminili Per incominciare a percepire la “durata” è necessario uscire dalle varie forme di assorbimento sia attivo che passivo. Sciogliere i sette metalli porta quindi anche alla realizzazione dell’unione dei principi maschili e femminili144. Tale simbolismo è rappresentato dal mito dell’incontro tra sole e luna (ovverosia tra principio maschile e femminile) e del paradiso terrestre. Un altro simbolo non dantesco ma parallelo a questa fase nella letteratura è l’isola di Delo, normalmente ricoperta dall’acqua, che ora emerge dal “mare filosofico”, e dove nascono Apollo e Diana che rappresentano il sole e la luna.145 L’isola rappresenta “l’acqua tratta dal centro del centro e resa da occulta manifesta”146 In altre parole rappresenta il “centro” dove avviene l’incontro tra le due nature e la prima formazione del rebis. Nel simbolismo dantesco la fase di superamento di compulsioni legati ai singoli principi (le sublimazioni) è seguita dall’incontro tra e Matelda, che rappresenta la felicità e Beatrice, che rappresenta l’incontro avvenuto con la parte "femminile".