Siete allora in grado di dirigere gentilmente la conversazione dove volete che vada... ad una conclusione logica dove l’interlocutore “mentalmente accetta” tutte le suggestioni precedentemente inviate e finalmente gioisce del prodotto quando lo possiede. Se voi perdete controllo e vi fate “prendere” dalla situazione, anche l’interlocutore perderà fiducia. Nelle riunioni, stabilite anticipatamente gli obiettivi da raggiungere ed aiutate il dibattito a svolgersi con ordine. Durante il dibattito mantenete sempre presenza a voi stessi. Questo non significa imporsi, bensì agevolare il vostro interlocutore nella ricezione delle informazioni. REGOLA NR. 10 – Creare un sistema armonioso con l’altro. Il tutto è più delle parti che lo compongono. Quando comunicate, le personalità singole non esitono più. Esiste un insieme che proprio per questo potrà portare a soluzioni nuove a volte non previste precedentemente. Perché ciò avvenga più facilmente, è utile portate il vostro interlocutore a rispettarvi e ad avere fiducia in voi. Naturalmente, questo è anche lo scopo dello stabilire “rapport”. Ascoltate qualsiasi cosa dica il vostro interlocutore con interesse genuino.