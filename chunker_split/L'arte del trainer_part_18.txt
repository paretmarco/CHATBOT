Da bambini, per imparare a camminare, abbiamo dovuto fare notevoli sforzi: abbiamo imparato a utilizzare i muscoli delle gambe, del dorso ..... è stato complicato ma piacevole scoprire che potevamo muoverci “a quattro zampe” e utilizzare poi le “gambe” dei tavoli per imparare a sorreggerci sulle nostre gambe.... scoprire l’utilità delle braccia per mantenersi in equilibrio e infine muovere i primi passi autonomamente: ma oggi camminiamo senza essere consapevoli di tutti i processi mentali e fisiologici che ci consentono di farlo; semplicemente sappiamo di poterlo fare e lo facciamo istintivamente quando serve..... abbiamo attivato un processo di apprendimento estremamente potente che ci accompagnerà per tutta la vita. QUARTO CAPITOLO IL SEGRETO STA NEL LAVORARE PER OBBIETTIVI Si dice che tutto il nostro vissuto comunicativo sia dedicato alla negoziazione. Non si vendono solo prodotti o servizi, si vendono anche le proprie idee, la propria immagine, la propria credibilità professionale. La capacità di persuasione risulta essere una delle qualità vincenti per tutti coloro che vogliono influenzare gli eventi della propria vita. Si può affidare al caso il nostro rapporto professionale con gli altri, ma i risultati che otterremo saranno anche loro casuali.