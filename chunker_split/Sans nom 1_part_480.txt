Fondandovi sulla certezza che l’universo è uno, ed è quindi come se intomo a voi si stendesse un invisibile agente la cui funzione principale consiste nel registrare le vostre volizioni e armonizzarle cogli elementi della natura per assicurare le esecuzioni, voi continuerete a fissare l'immagine mentale, mantenendo ferma la vostra determinazione concentrata di ottenere il buon esito. Non mancate di consacrare alcuni istanti a suggerire a quel servitore impersonale che è la volotà umana alcune affermazioni elementari come : « Io attiro gli elementi necessari per mantenere in perfetto stato la mia salute fisica e morale». — «Io allontano gli agenti contrari». — «Voglio trovarmi isolato da ogni possibilità di disgrazia », ecc. ecc. 3) ”SCRUTAZIONE”. — Per quanto buona sia la volontà impiegata, accade che praticando ciò che si è detto e realizzando l'auto controllo continuo senza il quale tali pratiche resterebbero inefficaci, si commettono sempre degli errori. Così, costruendo le immagini mentali, si può omettere qualche particolare essenziale, e benché il concetto generico si realizzi, gli effetti sono diversi da quanto ci aspettavamo.