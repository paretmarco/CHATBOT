Alle pareti della scala, di tanto in tanto, vedete dei segnali che dicono "DORMI" e anche delle frecce, che puntano verso il basso e che dicono : "SONNO PROFONDO", indicando che, mentre state scendendo lungo la scala, voi state scendendo profondamente nel rilassamento, nella pesantezza, nel benessere e verso quella stessa sensazione che potete avere sentito durante quella notte quando avete dormito profondissimamente. Mentre scendete lungo la scala, potete immaginare che state arrivando ad una piattaforma dove c'è una scala mobile, come quello dei grandi magazzini, e ogni gradino riporta la scritta "DORMI" e voi poi immaginate voi stessi che andate in GIÙ, in GIÙ, più profondamente e profondamente in quello che viene chiamato sonno ipnotico, ma è solo un facsimile del sonno notturno, nel quale voi riproducete l'aspetto esterno di tale sonno ma rimanete CONSCI dell'ambiente circostante, anche se può sembrare remoto o poco interessante.