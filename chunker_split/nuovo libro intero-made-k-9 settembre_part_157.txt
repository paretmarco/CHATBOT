Parte seconda Ripetete l’esercizio facendo attenzione a: quello che poteva essere visto da ogni partecipante all’interazione quello che poteva dirsi ogni partecipante all’interazione quello che poteva sentire Questo esercizio vi porta ad essere più coscienti della vostra comunicazione La Comunicazione a Livello Subconscio Alcuni hanno paragonato la mente subconscia ad un servomeccanismo che, dopo che noi abbiamo appreso consciamente un'esperienza, la fa propria e ci permette di farla più velocemente e rapidamente e, soprattutto, senza pensarci. Noi abbiamo imparato consciamente a guidare l'auto, ma, adesso, quando guidiamo, le varie operazioni ci sono divenute automatiche, e noi non dobbiamo più pensare ai movimenti che dobbiamo fare cosicchè possiamo parlare e guidare. Nella stessa maniera noi abbiamo imparato tante altre maniere di rapportarci al mondo esterno, e non ci interroghiamo più consciamente su quello che facciamo; a volte il nostro "operato automatico" può essere giusto, ma a volte può anche essere sbagliato e spesso comunichiamo automaticamente senza saperlo cose che non vorremmo comunicare. La Comunicazione Interiore La nostra comunicazione esterna è influenzata e dipende dalla nostra comunicazione interna, e ogni nostro pensiero tende a provocare un cambiamento nella nostra maniera di rapportarci all'ambiente esterno.