Può anche meditare liberamente sui principi sovraesposti. Esercizi Quelli che seguono sono esercizi tratti da varie fonti che noi abbiamo visto utili per migliorare le qualità necessarie per lo sviluppo del Mesmerismus © . Esercizi Base Sguardo67 Concentrate il vostro sguardo ben fisso su di un punto, per lo spazio di un mezzo minuto. Durante questo tempo occorre fare ogni sforzo per non abbassare le pupille. Se vi sentite presi dal desiderio irresistibile di abbassarle, dovrete esercitare uno sforzo muscolare opposto, vale a dire sforzarsi di sollevarle. Quando avrete imparato a fissare per un mezzo minuto il punto senza alcun sforzo, prolungate progressivamente la seduta finche sarete giunti a fissare il disco per un quarto d'ora o venti minuti. Beninteso gli occhi non devono solo guardare ma anche vedere il puntino bianco; la vostra mente, durante questo tempo, non deve vagare distratta, ma concentrarsi colla massima energia nel pensiero che voi state eseguendo un esercizio per rafforzare gli occhi e rinforzare la volontà. L’osservazione del punto può aiutarci ancora a ricordare i punti fondamentali dello sviluppo dell’uomo.