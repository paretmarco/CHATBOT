profano e' una unita' composta - un metallo grezzo come si prende con le pale delle viscere della Terra, nelle miniere dove lavorano i ciclopi (24) e il lavoro alchimico consiste nella separazione del più' nobile dal meno nobile dei metalli in fusione. Vedremo in seguito se a questo simbolismo naturale e metallurgico corrisponde veramente un Grande Arcano Trasmutatorio Incomunicabile ma, se non perfettamente, almeno per la sua gran parte di fattura fisica. Per ora bisogna intendere nessuna Grande Opera esser possibile, se non si ricorre al metodo della separazione. La morte stessa, nelle sue diverse fasi, e' una Grande Opera Alchimica e il simbolismo della morte si riscontra in tutte le fasi di preparazione e di sublimazione del corpo vivo. Il tentare la Grande Opera Alchimica e' il tentativo di un'opera di morte, innanzi a cui pochi resistono, perché' le memorie spaventevoli del post-mortem si affacciano terribili come dragoni vomitanti fiamme posti alla custodia di un tesoro che ha bisogno di eroi per èssere conquistato eroi da eros fiamma divina dell'amore il quale amore e' la forza trasmutatrice, creatrice e distruttrice di tutte le cose in natura.