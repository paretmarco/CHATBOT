Un esempio mostrerà chiaramente il giuoco di questi due centri della personalità: un giovane studente si siede alla scrivania di buon'ora, per darsi allo studio di una questione astratta di filosofia che non lo astrae. Fuori brilla il sole e dalla finestra semiaperta gli arriva, insieme a deliziose buffate d'aria fresca, l'eco dei mille rumori gioiosi. II nostro ragazzo è vivamente tentato di mettere da parte il suo libro fastidioso, e di uscire per incontrarsi con amici. Ma questo movimento dell'automatismo, questo « impulso » incontra una resistenza nella « coscienza » del giovane: l'esame si avvicina con un programma sovraccarico; solo l'assiduità nello studio gli permetterà d'assimilarlo. Allora comincia la « lotta interna » dal cui risultato dipenderà la condotta dello studente. L'addolcimento dell'automatismo metodicamente condotto, sforzandosi di dominare prima gli impulsi insignificanti, poi gl'impulsi più importanti, assicura a poco a poco la sua subordinazione rapida e facile alle rappresentazioni della riflessione e lo sviluppo di un principio centrale nell’uomo. Si tratta di riappropriarsi di sé, di gesti e movimenti altrimenti guidati dal nostro sé inconscio.