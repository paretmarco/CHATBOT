Quindi il seme umano da la forma uomo, il seme dell'elefante da la forma elefantina, il polline di un fiore non da che la forma propria e per la costanza logica di questa riproduzione specifica ogni mercurio minerale deve produrre specificatamente il minerale della sua specie. La formula alchimica: si spiega così' chiamando la parte spermatica che racchiude nelle sue composizioni eteree il principio essenziale di vita comune a tutte le manifestazioni spermatiche si stabilisce l'assioma alchimico che: ogni sperma e' composto di due mercurii uno di base (45) unico in tutte le manifestazioni spermatiche ed un acido (46) determinante le effervescenze delle forme. Avendo io spiegato e premesso che la forma chimica e' accessoria nell'alchimia, la quale e' un'iperchimica o chimica assoluta, per presentarla nella sua essenza assoluta, la spoglio per quanto più' posso di ogni carattere chimico nel senso volgare della parola. Quindi le parole acido e base per sola imitazione analogica le adopero, così' in seguito le parole che piglio a prestito dalla chimica non devono essere intese che in senso analogico, senza limitazione strettamente voluta del significato profano.