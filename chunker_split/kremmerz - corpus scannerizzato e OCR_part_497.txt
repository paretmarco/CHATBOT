Soprattutto e' necessario che il novizio preghi incessantemente, cioè' che formoli con parole, con atti, con segni di volontà', il suo desiderio di pervenire al riconoscimento della chiave pratica di questo secreto jeratico, che ha avuto l'occasione, per lungo volgere di secoli, di sfuggire alla ricerca dei volghi, restando nascosto gelosamente nei simboli sacri che ancora si perpetuano. Accenno in questo luogo alla messa dei cattolici e alla comunione sacramentale. Il mito greco come il cattolico riproducono il sacrificio (Sanctum sacrum) della messa e della comunione la pratica di un secreto simbolico che pochissimi comprendono. Se il novizio e' intelligente, assista alla celebrazione della messa che ordinariamente lo stesso sacerdote celebrante non comprende, e spiega come un ricordo della cena del Cristo. All'atto in cui l'ostia si eleva preghi che il mistero, ove ne sia degno, gli venga rivelato in tutta la sua nudità' jeratica ed imparerà', con suo stupore, che gli stessi simboli sono consacrati nei 4 colori delle carte da gioco, in libro istruttivo e sapiente che i volghi leggono solo nelle partite in cui vendono alla cieca la fortuna loro più' preziosa, il tempo.