Dall'iniziatura propria alle razze arcadiche anteriori agli elleni si ebbe il Paganesimo greco latino il cui fondo iniziatico nessuno può' mettere in dubbio in quanto poi all'attività' ed alla passività' religiosa basta, per averne le chiavi maggiori, ricordare ciò' che il Budda prescrive a coloro che vogliono seguire ed imitare: rinunzia alla volontà' alla vita. Sotto l'apparenza diversa il Cristo che si prende a tipo nelle chiese cristiane fa lo stesso, perché' si lascia senza opporre resistenza alcuna immolare tra lo scherno della gente sulla croce del calvario, bevendo fino all'ultimo sorso il calice amaro della incarnazione. Senonche' la dottrina buddista spiega come volontà' alla vita non solamente il desiderio cosciente dell'essere umano e di tutti gli esseri a lui inferiori ma anche l'impulso incosciente e determinato che ogni essere sente pel ritorno al suo stato terreno. In modo che la volontà' cosciente, secondo la dottrina buddista, rappresenta solo una piccola parte della volontà' alla Vita poiché' la scomparsa della volontà' alla vita e' determinata dalla estinzione di ogni valore e ogni godimento, nella rinunzia a qualunque compenso alle proprie azioni in questa o in una vita futura.