La folla si suggestiona ma non lo suggestiona, egli passa come S.Francesco da Paola sulle acque, stendendosi sopra il mantello per non bagnarsi. Il discepolo che vuol pervenire stia attento a seguire e ad intendere ciò' che io dico su questo argomento capitale della iniziazione in cui svelo grandi secreti che chi sa adoperare incontrerà' fatica a renderli generatori di grandi realizzazioni del bene per governare il resto degli uomini con rettitudine e con giustizia. Intorno al novizio che vuol avanzare nella conquista della sua reintegrazione affinchè' l'intelligenza solare o il Dio occulto si manifesti in lui, tutto deve tacere soggettivamente e oggettivamente. Tacere con la bocca, con gli atti, col pensieri, dormendo e sveglio; poiché' chi parla crea e ogni creazione e' spostamento di forma, quindi occultamento della verità' amorfa primitiva o spirito di luce. Intorno a lui tutto deve tacere e la sua anima deve restare insensibile a tutte le voci, i rumori, le consuetudini che formano la grande suggestione umana. Ne' bastai Deve tacere con la sua anima e imporre il silenzio anche agli spiriti che parlano a lei. A questo punto e' necessario un altro commento. Che cosa e' uno spirito. Spiritus id est efflatus.