A prescindere dalla nostra estrazione sociale, dalle nostre convinzioni personali e idee politiche, dalle possibilità economiche di cui disponiamo e dall’ambiente nel quale viviamo, la qualità della vita è determinata da un unico elemento: la capacità di scegliere il significato di qualunque circostanza della vita. Tutti noi abbiamo sentito parlare di persone che sono riuscite a superare ostacoli all’apparenza insormontabili e a trasformare la propria vita. Sono persone che hanno avuto un impatto straordinario sulla società: Rosa Parks, Madre Teresa di Calcutta, Nelson Mandela, oltre a tante altre meno note. Allo stesso modo, conosciamo anche numerosi esempi di chi non è stato in grado di crearsi una vita fatta di significati, di felicità e generosità, pur disponendo di tutte le risorse fisiche, sociali ed economiche necessarie. Sul piano della qualità della vita, la differenza principale tra le due categorie che abbiamo individuato poc’anzi risiede nella scelta dei significati: chi vive un’esistenza straordinaria ha deciso di controllare il significato, le emozioni e le azioni della propria vita, invece che arrendersi davanti alle avversità.