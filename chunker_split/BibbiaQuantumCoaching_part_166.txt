Il 99% della nostra struttura atomico-molecolare di come siamo adesso è diversa da come eravamo due anni fa. Tutto è in continuo mutamento, riorganizzazione, evoluzione. E tutto l’universo continua a fluire e a trasformarsi. Prima prende una forma, poi ne prende un’altra, ma non rimane mai statica. Tutto quello che vediamo e sentiamo è in uno stato di continuo cambiamento. Infatti, il CAMBIAMENTO è l’unica cosa che esiste nell’universo e di cui, paradossalmente, ne siamo certi. Tutto è un continuo fluire, “panta rei” diceva Eraclito. “Nessun uomo può bagnarsi nello stesso fiume per due volte, perché né l'uomo né le acque del fiume sono gli stessi”. Eraclito Tutto il mondo è un enorme flusso perenne nel quale nessuna cosa è mai la stessa poiché tutto si trasforma ed è in una continua evoluzione. Ogni cosa nell’universo – da un pensiero a una montagna, da un elettrone a una stella – è in uno stato di continua vibrazione. I livelli di vibrazione variano, le vibrazioni più intense le chiamiamo frequenze più alte. Le pietre, le piante, le persone, la terra è tutta energia che vibra a frequenze diverse.