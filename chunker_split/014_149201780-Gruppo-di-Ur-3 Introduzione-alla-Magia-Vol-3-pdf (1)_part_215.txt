EA CHE COSA t LA « REALTA' METAFISICA » Ricorrendo spesso, nelle presenti monografie, l'espres- sione « realtà metafisica » come punto centrale di riferi- mento di vari insegnamenti, non sarà fuori luogo una precisazione in proposito. Come punto di partenza, si può assumere il significato letterale ed etimologico dell'espressione. Metafisico è ciò che non e fisico e che è di là dal fisico. Solo che non si deve identificare la realtà fisica con quella della « fisica », né ricondurre quella metafisica a ciò che ha tal nome in filosofia. Se infatti si partisse dalla « fisica » quale oggi la si concepisce, cioè da un complesso di conoscen- ze empirico-induttive ove lo stesso significato che ha l'esperienza viva e immediata svapora in astrazioni ma- tematiche e in leggi generali non aventi altro valore fuor di quello di « far prevedere »; e se come « metafisica » si intendesse l'astrazione filosofica che sciogliendosi dagli stessi controlli dei metodi « positivi » sperimentali si lan- cia in speculazioni a vuoto e in imaginazioni di là da quanto può esser dominio delle scienze fisiche — se cosi si pensasse, si sarebbe molto lontani da ciò di cui si tratta.