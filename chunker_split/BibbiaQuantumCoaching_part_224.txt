Il Percorso del TempoTM Il Percorso del TempoTM rappresenta una metafora, un modo che una persona può usare per riorganizzare le sue memorie e il suo modo di reagire nel presente. Ciò che il Percorso del TempoTM ci consente di fare è mettere a fuoco il nostro modo di vedere il trascorrere della vita, prenderne consapevolezza e intervenire su di essa al fine di vivere meglio i ricordi del passato e “mettere i mattoni in modo opportuno per costruire il futuro desiderato”. Sarà capitato a tutti di ascoltare qualcuno che utilizza espressioni del tipo: “Ho lasciato il passato alle mie spalle” oppure “avanti a me vedo un futuro di successo”. Ebbene, per la nostra mente non è sufficiente dire “ieri” oppure “domani” per sapere che una cosa è successa ieri o che accadrà domani. La nostra mente ha bisogno di collocare delle immagini corrispondenti agli avvenimenti olograficamente nello spazio, ed in base a tale disposizione interpreta temporalmente un avvenimento.