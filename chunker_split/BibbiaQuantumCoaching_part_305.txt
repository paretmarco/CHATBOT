La sua feroce curiosità lo porta a divorare centinaia di libri sull’argomento partecipando al tempo stesso ai seminari dal vivo tenuti dai massimi esperti in materia. In pochi anni diventa conosciuto come “One Stop Therapist” (il terapista che risolve rapidamente i problemi del cliente) e “Coaches’ Coach” (il coach a cui gli altri coach si affidano). Nel 1998 partecipa a un corso di Anthony Robbins (il formatore No 1 al mondo) e ne rimane folgorato. Decide quindi di iscriversi alla Mastery University e prende il primo volo per gli USA! Dopo aver completato tutti i corsi dello statunitense (incluso anche il Leadership Academy: un corso avanzato di leadership e comunicazione efficace), nel 2000 incomincia a lavorare con Robbins in diverse parti del mondo tra cui Australia, Hawaii, Palm Springs, Miami, San Diego e per lunghi periodi alle Fiji (Namale Resort) dove si occupa della conduzione di una nuova serie di seminari dello statunitense intitolati “Life Mastery - Pure Energy Cleanse”. Nel 2002 gli viene offerto il ruolo di ‘Senior Mentor’.