A questo proposito e prima di procedere oltre, e' bene spiegare la parola che di frequente viene adoperata nel nostro linguaggio e nel comune discorrere dei profani. Che cosa intendiamo per iniziato? E da che l'iniziato si differisce dagli uomini volgari? Giacche' di questa parola iniziato viene fatto grandissimo abuso, specialmente dopo la profanazione delle Logge Massoniche di. rito Scozzese e delle simboliche riformate; le quali, raccogliendo in un fascio degli uomini di natura, di coltura, di sviluppo differente, non hanno saputo, da quando perdettero la direzione e l'orientamento jeratico, stabilire un'unita' di mira, per fini a raggiungere neanche nel mondo volgare. In esse fino a pochi anni fa, era consuetudine chiamare iniziato colui che conoscesse dei segreti amministrativi della loro compagine - e da questo i prof ani arguirono che ogni partecipante ad una setta o societ√†' segreta potesse vantarsi del nome di iniziato.