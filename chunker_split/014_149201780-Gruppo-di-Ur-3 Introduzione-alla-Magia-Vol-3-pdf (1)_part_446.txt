Nell'ammirare le proprie costruzioni l'uomo si com- piace della sua opera, e quando vede nella natura qual- cosa di simile, allora prova l'illusione che la natura ri- fletta l'opera umana e umanamente agisca, ed in questa illusione egli esalta le sue fatiche e sé stesso, gode e trova una bellezza nelle cose naturali. Questa è la bellezza piti facilmente e comunemente sentita. Esiste però un'altra bellezza, che non è legata ai gusti individuali, che non è quella « carina » della vuota mentalità mondana, né il nebuloso « bello » ideale dei filosofi, una bellezza supe- riore che affascina anche se inesplicabile e sdegnosa di piacere: l'espressione della potenza. L'inviolato idolo della conca di neve possiede tale bellezza. Con la sua grandiosità austera e attraverso la sua nudità essenziale, completamente spoglia di ogni or- namento, rivela una natura immutabile, un'infinita sicu- rezza, un immenso potere. Non assomiglia ad alcuna delle costruzioni umane, ma nell'estrema semplicità e severità delle sue linee manifesta una individualità dalla quale emana intensamente una misteriosa suggestione di sgo- minante ostilità e uno strano fascino.