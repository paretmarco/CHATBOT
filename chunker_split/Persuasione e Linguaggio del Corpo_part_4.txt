Incominciamo a illustrare il primo degli stati d’animo, ossia quello del rapport. Per sviluppare tale stato d’animo di rapport, facciamo subito una piccola introduzione e poi facciamo degli esempi pratici. La cosa interessante del rapport è che è uno stato particolare che s’instaura anche inconsciamente tra le persone ed è legato al concetto della similitudine. Da questo concetto di similitudine, seguono il ritmo e il rispecchiamento. Il ritmo avviene quando due persone vanno alla stessa velocità. Il rispecchiamento, quando due persone ricalcano o rispecchiano uno stesso atteggiamento. Facciamo un esempio. (Prende due sedie vicine e si siede su una di esse) Vorrei invitare una persona a sedersi qui, così illustriamo questi concetti. (Si siede una persona). Io ora posso comunicare in tante maniere. Cosa succede, che messaggio ti posso inviare se comunico così (assume la stessa postura dell’allievo, ossia a gambe aperte e busto dritto), oppure, così (accavalla le gambe e gira leggermente il busto nell’altra direzione)? A: Posso dire la mia opinione? Se ti metti con le gambe incrociate, ti sento più distante, più sulle tue.