- Io posso godere di tutte le gioie dell'uomo civile. - La mia sana ambizione mi spinge sempre a nuove conquiste. Io non ascolto che la voce della mia coscienza e questa mi dice che sono sul buon cammino. - Sono lieto e felice di vivere tra persone che mi amano, in un mondo dove tutto converge verso il bene. 11. Per sviluppare la forza di concentrazione. Il mio cervello è irrigato da un sangue ricco e puro, capace di lavorare bene. - Io posso concentrare la mia intelligenza su qualunque problema mi piaccia, applicarmi a non importa qual lavoro. - lo so che la pratica dell auto-magnetizzazione è un mezzo mirabile per aumentare in me questo potere. 12. Per ottenere successo in un'impresa. Io sono un uomo energico, intrepido, intelligente. - Io posso e voglio riuscire in tutto quanto intraprendo, - Io personifico il successo. - E' impossibile che una cosa pensata e ponderata dalla mia mente savia e dal mio criterio ragionevole, guidata dalla mia continua energia non debba riuscire. - Ogni passo che io faccio è un passo sulla via del successo. 13. Per ottenere amore. « Non esiste ragione alcuna perchè io non debba aver diritto alla mia parte d'amore.