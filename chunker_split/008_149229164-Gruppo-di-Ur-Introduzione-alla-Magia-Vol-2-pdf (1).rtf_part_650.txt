A questa stessa beatitudine quasi nirvanica tu devi dunque saper rinunciare usando il potere del Ferro, se iI regime delle Acque deve davvero aver fine, la Donna esser compiutamente vinta, e la Materia purificata da ogni sua umidità (1). Conosci però che la via che saprai aprirti verso la realizzazione assoluta tu solo potrai per correrla, perché nessuna donna potrà seguirti. Il limite di partecipazione della donna, voglio dire il limite della realizzazione sua quando essa, a te congiunta, ti segua, è quell'estasi in cui trapassa e si sviluppa l'acme del l'orgasmo. Pití oltre, la donna non può andare, per irrevocabile legge della natura sua. Per la pratica, tieni presente che per l'operazione di magia sessuale si richiede quasi sempre che tu sia prima passato per lo stato che è il fine dell'amplesso fluidico senza contatto dei corpi, su cui già ti istruii. È difficile che tu consegua il risultato prefisso quando, per con grua e sufficiente pratica, non sii già adusato a quella operazione, che vuole solo condurre allo stato estatico magico a mezzo dell'Eros trattenuto ed alimentato nel corpo fluidico.