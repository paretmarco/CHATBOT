Il novizio deve formarsi pienamente ed esattamente chiaro il concetto della missione propria, dal suo entrare nella sinedriale associazione il cui verbo mi e' dato di scrivere per loro istruzione ne' deve scopaginare mai da ogni conquista che tenta il concetto che egli ha il dovere dell'insegnamento e dell'esempio: insegnamento ai buoni sotto le leggi che governano la nostra iniziatura, esempio di austerità' e rettitudine di costumi sociali, amorevolmente sociali, come nessun religioso saprebbe immaginarlo. Noi siamo parte e carne di Tutto Immenso, in cui ogni uomo, ogni vegetale, ogni pietra e' una involuzione più' o meno perfetta o imperfetta dello spìrito intelligente Purissimo Uno, Unico nella sua virtù'. Pantomorfo nelle sue manifestazioni. Immenso nel numero e nella varietà' di esse. L'uomo il quale si concepisce, si idealizza solo, separato, distinto da questa Unita' Universale decade volontariamente dalla maestà' della sua perfezione occulta, egli diventa qualche cosa come un angelo ribelle, un maledetto, un anti-Geova, perché' Geova, il Dio che si manifesta nelle cose visibili per la generazione delle cose vive nella universalità' delle cose vive e pensanti.