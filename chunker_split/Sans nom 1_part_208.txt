Se infatti nell’assorbimento passivo (es. Televisione) i nostri sensi sono “catturati” (come la notte nel sonno), e nell’assorbimento attivo siamo in un altro tipo di coinvolgimento nel quale il nostro ego ci “ruba” il tempo, l’asse centrale rappresenta quel punto in cui siamo svegli ma nello stesso tempo non siamo “catturati” dalle reazioni sensoriali esterne. E’ extratemporale. Questo è verificabile sperimentalmente, in quanto avvicinandoci al quel punto noi possiamo “modificare” la percezione del tempo. Ma per raggiungere la verticale è necessario essere padroni, “andare al di là” delle energie, delle attitudini psichiche che altrimenti subiamo e che costituiscono la base della costruzione dell’ego e che rappresentano le nostre visioni bloccate e la base del nostro “tempo”. Appena la visione ristretta dell’ego incomincia a dissolversi, il tempo infatti rallenta. La linearità del divenire è un costrutto – anche una sorta di illusione – creato dall’ego. Per i bambini, il tempo non esiste prima che l’ego si sviluppi. In varie situazioni, ad esempio certi sport estremi, vi è un rallentamento del tempo.