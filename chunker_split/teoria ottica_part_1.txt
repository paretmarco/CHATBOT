Per gli antichi gli occhi emanavano. I moderni, non capendo cosa significasse questo concetto affermano che l'occhio è un organo meramente passivo. Ma questo punto di vista ha un suo limite. Infatti con l'occhio creiamo la nostra realtà individuale. Questa bolla di realtà è anche l'unica attraverso la quale possiamo percepire l'universo al di fuori di noi ed è diversa per ogni persona. Questo modo di pensare, nel quale ci rendiamo conto che poiche ci sia un osservato ci deve essere un osservatore è quello che è anche chiamato modernamente "punto di vista quantistico. Se un nostro amico ha fatto una splendida vacanza vedendo dei paesaggi mozzafiato,mentre noi siamo stati a casa, questa è sicuramente una bella realtà per lui, ma non è la nostra realtà. Quello in pratica che diciamo è che l'unica realtà che l'uomo conosce e attraverso la quale partecipa all'universo è la realtà soggettiva. Questa realtà è fatta di rappresentazioni mentali che possono essere visive, uditive ecc., ma da un punto di vista prettamente fisiologico la realtà visiva prevale sulle altre. Esperimenti hanno dimostrato ad esempio come la percezione del suono, per essere corretta, necessita anche della collaborazione del sistema visivo. La vista influenza quindi anche la realtà uditiva.Questi due sensi, notiamo allora, sono quelli che più di tutti contribuiscono a creare la percezione tridimensionale del mondo. L'olfatto è infinitamente meno importante nella nostra specie almeno a questo scopo.