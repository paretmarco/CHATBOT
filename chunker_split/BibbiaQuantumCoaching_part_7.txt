In un contesto sportivo, ad esempio, “il fine del lavoro di allenamento è liberare il potenziale del giocatore per portarlo a livello di performance ottimale”, e, “se l’allenatore arriva a condurre il suo allievo a levare o controllare gli ostacoli interiori che gli impediscono di raggiungere il suo livello ottimale di performance, il potenziale naturale di questa persona si manifesterà naturalmente anche senza bisogno di un apporto tecnico intenso dall’esterno”. Cosa significano queste parole? Tutte le grandi realizzazioni dell’uomo nascono dal suo interno. Spesso una nuova realizzazione trascende qualcosa che esisteva prima. Questo è possibile solo perché una persona è riuscita nella “risposta dall’interno” cioè nel tirare all’esterno le sue vere potenzialità. Proprio da questa considerazione parte il nostro modello di coaching. Il processo di coaching elaborato dal dr. Paret consiste in varie fasi, nelle quali il coachee è progressivamente guidato in stati mentali ed emozionali nei quali gli è più facile accedere alle proprie potenzialità ed alla propria creatività. Storia del Coaching Einstein disse una volta “se ho raggiunto qualcosa è perché mi sono appoggiato sulle spalle di giganti”, intendendo con queste parole i grandi studiosi che l’avevano preceduto.