(9) Queste naturali purgazioni servono per previdente natura a liberare, a disostruire i visceri chiusi del neonato, per dargli ciò' che gli antichi chiamavano il respiro del ventre, e con una parola caldea COAZ. Seguendo la convalescenza materna dell'atto generativo, il neonato si nutre prima di latte più' denso, e poi di cibi estranei, fino a ingrandire e a succhiare la sua vita a tutto ciò' che i visceri umani possono digerire cioè' trasformare. A similitudine di questo primo studio infantile, nessun digiuno va magicamente esente dalle purgazioni saline in dosi minime e apparentemente di effetto blando o nullo. Non v'e' periodo di digiuno che rispondente a periodi solari o lunari non sia accompagnato dalle purgazioni blande, dai lavacri o bagni, dalle bevande interiori. L'iniziatura col digiuno pone la riproduzione di una simbolica rinascenza del corpo affinchè' venga analogicamente ricreato, come in tante successioni di reincarnazioni perciò' stesso i quattro digiuni solari annuali sono per novenari, corrispondenti ogni giorno di novena ad un mese di gestazione uterina e ad un mese di nutrizione extra-uterina.