Il loro mondo esterno non è nient’altro che il riflesso di come i loro filtri abbiano determinato il loro focus e quindi la loro esperienza. Questi filtri (che vedremo dettagliatamente nel capitolo) costituisco i confini del loro pensiero che, a loro volta, modellano una realtà differente per ciascuno. Per esempio, è possibile che il pescatore non abbia visto la notizia sui giornali dell’imminente fusione dell’azienda? E probabilmente all’imprenditore saranno sfuggite le notizie sui giornali circa le maree e i venti del giorno. L’unica cosa che determina la tua concezione di realtà, l’elemento essenziale che ti differenzia da una persona che sta realizzando ciò che vuoi realizzare è la scelta che fai circa le cose su cui stai concentrando la tua attenzione. Il tuo focus crea la tua versione di realtà. Più avanti vedremo come cambiare le tue esperienze cambiando il tuo focus. UN “MINESTRONE QUANTICO” James Gleick, nel suo libro intitolato “Chaos”, dice che il sistema nervoso umano è impostato in modo da creare ordine in un universo caotico. Siamo letteralmente immersi in un “minestrone quantico” di atomi e molecole in continuo cambiamento e trasformazione.