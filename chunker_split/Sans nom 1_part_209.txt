Anche in ipnosi vi può essere un livello nel quale il tempo si dissolve e nel quale è possibile entrare in uno spazio senza tempo. Un esperimento significativo di Barber e Calverley mostra come con suggestioni appropriate è possibile di molto aumentare la cosiddetta distorsione temporale. Il tempo infatti esiste come sensazione solo nel rapporto tra osservante ed osservato visti come entità staccate nelle quali uno misura l’altro. Il fatto è che l’osservatore può conoscere sè stesso solo attraverso quello che osserva, ma l’osservato è allora la misura della capacità di conoscere del soggetto. Simboli primordiali, Cosmologia e tempo Il tempo è parte di noi. Come dice Ilya Prigogine “la Natura è parte di noi, come noi siamo parte di essa. Possiamo riconoscere noi stessi nella descrizione che ne diamo”129. Solo la cultura occidentale moderna ha un “concetto” astratto e sepratao dall’uomo del tempo. Le ore, i minuti con i quali misuriamo la nostra vita non corrispondono a fenomeni naturali, sono solo divisioni matematiche del tempo. Anche i termini giorno, anno etc... sono pensati in termini di sequenza e facendo astrazione dall’uomo. Ma per altre culture il tempo è la natura.