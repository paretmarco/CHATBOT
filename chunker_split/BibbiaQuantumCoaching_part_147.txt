“L’uomo può essere privato di tutto, tranne che della libertà di scegliere come relazionarsi ad una determinata circostanza nella maniera che ritiene più opportuna.” Victor Frankl Il Percorso del Significato ci aiuta a capire, una volta per tutte, le forze fondamentali che ci forgiano come persone e che in definitiva ci portano a creare un significato per la nostra vita. Noi tutti possiamo scegliere come sentirci, tuttavia sono molto poche le persone che riescono a crearsi una vita straordinaria: una vita di non solo grandi raggiungimenti, ma soprattutto di profonda soddisfazione. La buona notizia è che questo livello di passione, amore, gratitudine, coraggio, felicità, gioia, e successo è a disposizione per chiunque. Dal momento che la qualità della vita rispecchia i significati che creiamo nella nostra testa (consciamente o inconsciamente), rivolgiamoci allora le seguenti domande: In che modo ho creato questo significato? Quali circostanze mi hanno portato a tale decisione? Qual è il percorso dei significati che ho scelto? Tutti noi possiamo tracciare il percorso e quindi risalire alla provenienza dei significati che abbiamo scelto. Tali significati generano le nostre emozioni, che determinano le nostre azioni e, in definitiva, i risultati che otteniamo.