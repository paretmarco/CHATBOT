Spesso gli Uno sposano delle cause ideologiche in quanto sono il giusto pretesto per far emergere la loro rabbia per una giusta causa, in presenza di un torto effettivo. Nelle aree in cui si impegnano, dal tempo libero al lavoro, hanno il costante bisogno di verificare i progressi raggiunti, esigenza difficilmente raggiungibile in quanto cadono in una spirale infinita. Inoltre entrano in meccanismi di paragone con gli altri in cui ricercano i punti deboli per non sentirsi inferiori e questo genera sofferenza in quanto la vittoria dell’altro genera la loro sconfitta. L’importanza di dare sfogo alla rabbia è vitale per provare serenità, spesso non riescono neanche a fare un urlo liberatorio, causando tensioni nel corpo. Infatti, per loro imparare ad arrabbiarsi e far uscire tutta l’energia bloccata può rivelarsi un esperienza quasi terapeutica in quanto dona loro tranquillità e la libertà di poter sperimentare temporaneamente tutto senza giudizio. Affascinare un Tipo Uno Padroneggiate il linguaggio. Il tipo uno apprezza molto la padronanza e l’esattezza linguistica, oltre che il tono di voce. Il tono di voce è una chiave molto importante. Mostrate anche che sapete essere analitici (canale uditivi) ma anche quando serve molto decisi.