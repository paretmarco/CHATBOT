Consigli per vivere il presente per il tipo aria: controllo della parola Fate attenzione all’espansività sotto ogni forma. In modo generale sforzatevi di osservare il silenzio. Se per esempio venite a sapere una notizia ed avete desiderio di comunicarla ad un amico, pensate che facendolo sprecherete una certa energia. Conservate questa energia: non dite nulla. Non manifestate le vostre impressioni, specialmente quelle che sono in voi svegliate dai propositi di chi vi sta intorno: ogni esclamazione, ogni parola, ogni gesto trattenuti, aumentano la vostra riserva nervosa. Non sprecate la vostra forza mentale in propositi di nessun conto, commentando gli avvenimenti del giorno, facendo apprezzamenti sulle persone che passano o sulle azioni alle quali assistete. Tutto ciò non significa già insociabilità, ma semplicemente trattenere attività inutili a voi stessi e agli altri. Quando dovete necessariamente parlare, non fatelo meccanicamente, automaticamente : pensate le vostre espressioni. Sostituite a quelle parole che pronuncereste “impulsivamente”, parole ponderate. Non dovete discorrere con animazione: vi sprechereste in pura perdita; sopratutto non dovete discutere. Ascoltate con calma quello che vi si comunica senza esprimere il vostro giudizio, se non è indispensabile. Non lasciatevi costringere a parlare malgrado la vostra volontà.