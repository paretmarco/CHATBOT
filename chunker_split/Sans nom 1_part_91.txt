Per partire è necessario svilupparne la coscienza, a partire dalle sensazioni base (calore, respiro, pesantezza, ossa) delineate sulla prima riga47. Il primo livello (il quaternario) si riferisce infatti all’integrazione della coscienza percettiva. Dobbiamo imparare a far tacere le “concettualizzazioni” che ci impediscono di vedere il mondo. La chiave è partire in maniera molto semplice dalle “sensazioni primarie”, elementi comunque presenti nella nostra esperienza. E’ quello che chiamiamo “sviluppo iniziale della presenza”. Vi si aggiunge l’attenzione alle nostre “sensazioni esterne”, ad esempio la coscienza delle immagini che battono sul nostro occhio, dei suoni che arrivano al nostro orecchio, le sensazioni interne dove il peso del corpo, l’attenzione al respiro, l’attenzione al calore del corpo ed alla sensazione delle ossa costituiscono elementi essenziali. Dobbiamo superare le “microtrances” che sono i maccanismi automatici che ci rubano la percezione della realtà. Il secondo livello (il ternario) si riferisce ad elementi fisici e biologici. Prende in esame l’uomo che si riflette nell’universo.