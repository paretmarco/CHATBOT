Questa è una antica scuola iniziatica, coagulo di varie tradizioni (Massoneria originale, inizialmente su due soli livelli, Rosacroce ed altre ancora, tutte comunque legate a tradizioni), che ha a volte dimenticato nel mondo attuale il suo significato e nella maggior parte dei casi è vissuta dai suoi membri esteriormente, ma che comunque è legata ad una tradizione millenaria ed è l’equivalente occidentali degli ordini iniziatici orientali depositari di segreti. La piramide degli strumenti corrisponde quindi a: Pietra Filosofale Argento+Oro Zolfo+Mercurio+Sale Terra+Acqua+Aria+Fuoco Il passaggio per i vari strumenti corrisponde all’ascenso alchemico, il cui vertice è però fuori dai classici tre gradi/livelli, in quanto solo pochi possono arrivarci e normalmente è necessaria la conoscenza delle vie segrete. LIBRO II Introduzione Lo sviluppo dell’uomo passa attraverso più fasi. La prima è la “separazione” dal nostro ego abituale e lo sviluppo del nostro principio centrale. Successivamente si distinguono tre vie: La via sperimentale La prima è la via “sperimentale”: procede per prova ed errore. In questa categoria rientrano le tecniche ipnotiche le quali possono, di tanto in tanto, permettere ad una persona di prendere coscienza dell’essenza per qualche istante. Vi si possono includere passaggi casuali in altre dimensioni.