Per aumentare il grado di soddisfazione dei propri bisogni è possibile cambiare la propria percezione (dove e come ti focalizzi, quello che noti, percepisci o apprezzi) o il proprio comportamento. Divertiti nello scoprire perché ti piace svolgere alcune attività e perché odi farne altre. Realizza come sia in tuo potere ottenere piacere e soddisfazione in qualunque attività svolgi! IL PERCORSO DEL SIGNIFICATO Qual è la domanda più importante della nostra esistenza? Quale aspetto è in grado di determinare e controllare la qualità della vita? In base a che cosa è possibile stabilire se una persona vivrà una vita significativa fatta di generosità, felicità, gioia e soddisfazioni oppure se sarà condannata a un’esistenza piena di frustrazioni, disperazione, impotenza e delusioni? Molti ritengono che per rispondere a queste domande sia necessario analizzare la qualità delle relazioni interpersonali, la posizione economica, lo stato di salute ed il livello di successo professionale. Mentre è innegabile l’importanza di tali aspetti, nessuno di essi potrà rappresentare una vera fonte di felicità o realizzazione.