La vita inter-umana cioè' la vita extraterrena delle anime dei morti si riduce per gli uomini comuni ad una vita larvale o perispirituale fino alla purgazione dell'anima o morte del corpo lunare, e vita essenzialmente embrionale, quindi incosciente fino al ritorno dell'anima in un corpo umano, da cui, come il seme della terra in cui e' posto a germogliare, essa anima tira le forze necessarie ed indispensabili alla sua vita di novella espansione. Come il sole, sorge e tramonta dalla vita umana, e' il suo periodo di embrionato dell'anima nella vita di oltretomba nessun volgare ricorda, perché' i volgari non hanno che una vita di oltretomba incosciente e della incoscienza misteriosa di quel periodo nessun uomo volgare sa discorrere senza far lavorare poeticamente la fantasia. Conchiudendo: la vita dei morti e' vita di anime in essenza, incosciente e quindi misteriosa. Da ciò' la scioccheria delle comunicazioni dell'anima di un morto ai vivi. Da ciò' tutto il bugiardo spiritualismo del nostro secolo, che assegna ai morti potestà' che non si sono mai sognati di avere neanche nella vita larvale, che intercede tra la morte del corpo fisico e la seconda concentrazione dell'anima sperma della vita prossima.