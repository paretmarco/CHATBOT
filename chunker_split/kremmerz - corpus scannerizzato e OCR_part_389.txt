Il fondamento della legge unica che regge tutto l'universo, e' la unita' che si moltiplica evolvendosi dall'1 all'infinito o . Il segno dell'evoluzione per moltiplicazione e' lo 0, simbolo della eteis o vulva della femmina, come 1 rappresenta l'asta eretta dell'uomo. Unite l'asta alla vulva, cioè' 1 a 0 e avrete il numero della moltiplicazione di un grado. Il dieci corrisponde al primo grado monogamico. Ora immaginate l'asta 1 che ha a sua disposizione due, tre, quattro, cento zeri cioè' la sua moltiplicazione all'infinito. In questa scienza numerica corrispondente alla legge generativa della natura dall'infinitesimo minimo all'infinitesimo massimo, si riscontra riprodotto e manifestato simbolicamente tutto il Mondo Universo, non solo ma la legge matematica di ogni produzione magica tanto nel mondo visibile quanto nell'invisibile, e di ogni creazione fisica ed iperfisica naturalmente evolgentesi. Diamo qui questa teoria affinchè' il novizio se ne serva argutamente quando va a tentare per proprio conto il problema alchimico, ma soprattutto e' necessario che si comprenda chiaramente come nelle espressioni magiche e di simbolismo jeratico non si riconoscono che unita' in evoluzione e mai frazioni di unita', perché' il principio divino 1 e' identico nel complesso delle parti e nelle parti singole.