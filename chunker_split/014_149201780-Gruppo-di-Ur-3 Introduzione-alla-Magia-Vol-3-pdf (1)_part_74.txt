Da tutto questo si vede che ove potesse ricostituir- si una vera tradizione aristocratica, con ciò sarebbe anche aperta una via a che l'Occidente ritrovi sé stesso, elimini le influenze di una spiritualità e di una morale malgrado tutto esogene, per cercare, in un secondo tempo, quelle che gli sono davvero conformi e che non solo non sono incompatibili con i valori iniziatici, ma che, secondo il già detto, proprio di questi possono rappresentare l'estrin- secazione piú naturale. In che fase di degenerazione la residua nobiltà euro- pea oggi si trovi rispetto alla sua tradizione originaria, non occorre nemmeno dirlo (1 ) e le cose sembrano giunte ad un punto tale, da esser escluso che in essa possa tro- var la sua base un'azione ricostruttrice. D'altra parte, la direzione tutta della civiltà moderna si oppone ad un ri- torno alla normalità, il principio della quale sarebbe ap- punto il ripristino e il riconoscimento di valori aristo- cratici.