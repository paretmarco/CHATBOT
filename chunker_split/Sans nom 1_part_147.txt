La Metodica Linguistico-Simbolica Perchè sia possibile salire di livello e raggiungere la quintessenza dice l’eterna saggezza che le opposizioni che separano gli elementi devono essere risolte: l'acqua deve farsi ignea, il fuoco liquido, la terra priva di peso e l'aria solida.83 Questo modo di operare giustapponendo parole che apparentemente appartengono ad insiemi differenti “rompe i blocchi” può anche essere eseguita a livello verbale ed è un’altra maniera pratica di accedere alla quintessenza. Le parole infatti rappresentano una realtà congelata, l’attuazione di un significato che viene attribuito ad un suono. Rappresentano “conoscenza intellettuale” che si svolge necessariamente in un tempo fisico di dualità e successione di istanti. Rappresentano anche “inerzia”. Sono il riflesso del mondo esterno nell’uomo, delle cose che lo muovono. L’animale, infatti, preda degli automatismi, non si muove, bensì è mosso dalle cose attorno a sé. Le parole sono cose che esistono in una successione spaziale e temporale. L’umano medio non è altro che una esteriorizzazione del linguaggio che usa, delle forme che crea. E’ l’uomo macchina che è limitato inoltre solo ad alcuni movimenti.