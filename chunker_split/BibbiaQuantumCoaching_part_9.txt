Le tecniche degli anni ’80 e ’90 cercavano di creare un modello del pensiero, una mappa, sulla falsariga delle scienze matematiche.. La visione dell’anno 2000 è che non è possibile creare un modello del pensiero utilizzando il pensiero stesso. Questo è un pensiero vecchio come l’umanità. In molte tradizioni orientali il saggio utilizza metodi “non tradizionali” per sviluppare la conoscenza e la comprensione. Tutte le volte che utilizziamo un metodo “non tradizionale” per risvegliare qualcosa stiamo sicuramente facendo del coaching. E questo perché stiamo guardando non alla mappa, ma a dove dobbiamo andare. Ma stiamo facendo del coaching anche quando utilizziamo mezzi tradizionali (la mappa) ma con intelligenza. Tutte le tecniche precedenti sono valide, ma importante è l’operatore. Storicamente i primi casi in cui si è incominciato ad utilizzare la parola “Coach” sono stati i coaching “one to one”. Si definisce Personal Coaching il coaching tra due persone. Si tratta della forma base.