Tale risveglio richiede presenza a noi stessi, continuamente mantenuta. Può inoltre essere facilitato attraverso metodiche fisiche che operano sul nostro sé fisso ? fuso con la dimensione biologica dell’essere. Attivando fisiologicamente l’essere lo “sciogliamo” dalla fissità. Ciò non solo è possibile, ma è anche auspicabile, in quanto l’attivazione fisiologica dell’uomo medio è ben lungi dall’essere ottimale. La sedentarietà a cui ha costretto il suo corpo dopo l’invenzione migliaia di anni fa dell’agricoltura ha reso ancora più facile il “bloccarsi” ad un livello non ottimale. Esercizi di sviluppo dei vari gruppi E’ quindi importante osservare i vari punti seguenti154: La pratica di una respirazione cosciente: la funzione respiratoria è sotto il controllo del gruppo cerebrale intellettuale-immaginativo, collegato agli organi respiratori polmonari. Indirettamente questo gruppo è anche collegato alla circolazione sanguigna. Una respirazione condotta in maniera adeguata sviluppa il potenziale dell’uomo di “afferrare” la realtà. La repirazione ritmica rappresenta un primo sistema per risvegliare e liberare il principio attivo della coscienza, abitualmente “bloccata” in una particolare forma. I “patterns” respiratori fissi mantenuti automaticamente sono infatti il modo in cui una particolare fisiologia ed una particolare psicologia viene mantenuta.