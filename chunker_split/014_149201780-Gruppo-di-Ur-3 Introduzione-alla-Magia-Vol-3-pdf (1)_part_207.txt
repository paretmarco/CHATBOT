Dico soltanto che ne ebbi la percezione assoluta di un compito, unita ad una chiara e naturale risoluzione ad agire. L'istinto infantile di dominio ora prendeva una for- ma consapevole e superiore. Ed esso volgeva di nuovo, dopo tanti anni, verso quei mondi invisibili che erano scomparsi dalla mia coscienza. Sentii una forza interiore che non conosce rilassamento, tesa a strapparsi dal vin- colo umano, a divenire centro, a permanere centro. Presen- tii anche i pericoli cosparsi sulla via, la lotta che avrei dovuto sostenere, gli ostacoli da superare. Seppi anche di chi viene meno dopo la decisione, di chi si perde: si tratta di riprendersi un corpo dopo averlo voluto ucci- dere, per tornare, con quello, dove la fiamma per sem- pre si è spenta, nel mondo degli uomini. Mi bisognava un metodo. Gli studi scientifici mi avevano abituata la mente alle nozioni precise, al siste- ma di tecnica operatoria e sperimentale — e per questo il materiale così vario e confuso della comune lettera- tura mistico-teosofica, che mi detti a percorrere, poco mi soddisfece. Per caso, conobbi gli scritti del gruppo di « UR »: il punto di vista pratico, la chiarezza inso- lita degli insegnamenti, mi colpi.