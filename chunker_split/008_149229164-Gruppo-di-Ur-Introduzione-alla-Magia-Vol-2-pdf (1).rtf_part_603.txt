Non posso piú sopportare le imma gini, vivo un impulso senza nome a disorganizzarmi, a spezzarmi e a disperdermi come le schegge di una gra nata: a non esser più io, insomma perdersi, distrug gersi. Io non so quanto durerà ancora: già duro fatica ad usare la mia memoria » (1). 17 maggio. - « Tutte le cose suscitano in me come una passione, un piacere teso che contiene una gravitazione ne gativa, una distruzione. Il sentimento per compiersi cer ca la distruzione dell'essere: vuol divenire vento ». Lo stato sopravvenuto, contemporaneamente, creava come suo simbolo una speciale visione della vita: « Spingere tutto al buio, mostrare il moto sordo delle tenebre dietro ad ogni cosa, scarnire dalle fedi e dalle illusioni delle passioni noi stessi, per mostrare uno sche letro disarticolato, inesplicabile, senza nome né ragione. La vita è incomprensibile: comprendere qualche cosa significa restare alla superficie. È incomprensibile non per la sua complessità, o per il difetto dei nostri mezzi di conoscenza, ma perché non esprime, non significa nulla. Non è nulla, fuorché una gravitazione sorda e buia, sulla quale chi vuole potrà allucinarsi.