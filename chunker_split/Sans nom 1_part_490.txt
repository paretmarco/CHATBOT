Dopo aver preso le loro disposizioni per non essere disturbate dieci, venti o trenta giorni, allontanando da sé il maggior numero possibile di preoccupazioni, divideranno la giornata in tre parti : 1° Sonno; 2° ricerche di impressioni sensoriali capaci di creare uno stato di intensa vibrazione interna; 3° azione psichica. Se il sonno è calmo e profondo, permette di accumulare fino al massimo di riserva la forza nervosa. Uscendo da tale stato, si possiede in sé una somma di energia che si può dinamizzare con vari procedimenti. Bisogna premettere che questo tipo di metodica richiede che la persona abbia precedentemente lavorato su di sé. Infatti, coloro i quali non sono capaci di conservare esteriormente una flemma perfetta e di pensare freddamente anche quando provano una grande agitazione interna, difficilmente possono fare opera di volontà, giacché essi disperdono ad ogni istante il loro dinamismo, come una botte a cui fosse stata lasciata aperta la spina. In essi il corpo astrale domina il mentale.