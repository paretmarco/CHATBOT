L’invenzione della teoria nota come armonia delle sfere viene comunemente ascritta alla scuola pitagorica o a Pitagora stesso, che secondo la testimonianza di Giamblico (La vita pitagorica, 65-67) era in grado di udire la musica cosmica, e variamente giustificata come un portato degli studi matematici, geometrici, musicali e astronomici (che nella concezione pitagorica mantengono una stretta interdipendenza, e non a caso confluiranno poi nel quadrivio medievale). Il movimento della natura del tutto, per adoperare il linguaggio di Archita, cui è dovuto il concetto di tempo fisico, è musicalmente un intervallo. Il cosmo si muove, vibra, e vibra con una armonia di cui i pitagorici trovano le leggi numeriche. La musica, scienza ed arte insieme, in cui per tradizione si suole concludere con l'accordo maggiore, la musica sacra permette all'uomo di mettersi in armonia con l'armonia delle sfere. Eccoci così ricondotti ad un problema di armonia e quindi, nel pitagoreismo alla considerazione numerica del tetracordo e della tetractis. La perfezione, ossia il completamento della manifestazione universale, è infatti raggiunta col dieci che è la somma dei numeri sino a quattro. La decade contiene il tutto, come l'unità, che contiene il tutto potenzialmente. Il nome ? ????