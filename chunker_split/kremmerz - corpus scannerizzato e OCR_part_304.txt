Per questo nella occulta filosofia ermetica o di Ermes si ha per legge che tutti i primi miracoli che i novizi vogliono in altrui provocare si ottengono costringendoli alla preghiera, poiché' l'iniziato appena progredito e' in una condizione speciale degli altri uomini per la quale egli non prega poiché' lo stato degli iniziati al mag e' analogico allo stato di desiderio o volontà' sempre attiva, detto dagli antichi sacerdoti stato di fuoco (10) comeche' l'iniziato e' in condizione di una continua polluzione di volontà' creativa, stato corrispondente in modo attivo allo stato di fede passiva dei santi nelle religioni). L'abitudine alla preghiera e' un metodo pratico e volgare per la messa in istato di liberta' dell'animo animale nei volghi. Tutti i culti pagani, ereditati dal cattolicesimo mirano a questa trasformazione dello spirito basso (corpo lunare) dei religiosi nel tipo oggettivato dall'arte religiosa, e se un culto civile sarà' possibile in un giorno lontano, il modello civile eretto come esemplo, modellerebbe e plasmerebbe i corpi lunari di tutti gli uomini che si ispirassero a imitarlo.