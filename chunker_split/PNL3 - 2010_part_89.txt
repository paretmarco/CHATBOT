Tutte queste tecniche si combineranno assieme come un grande aiuto per andare allo stesso passo del vostro interlocutore. Non distruggete tale opportunità! REGOLA NR. 5 – Comprendere senza invadere Ascoltate le idee del vostro interlocutore e non solo le sue parole. Mettetevi in una posizione di curiosità e di apprendimento. Ricordatevi di “sapere di non sapere”. Per la PNL3 ogni situazione comunicazionale è nuova e dobbiamo sempre ricordarci di “sapere di non sapere”. Ogni “ora” è sempre un momento di inizio di una nuova realtà. La persona di fronte è differente. La vostra interrelazione è unica. Il vostro “background” è diverso da quello di chiunque altro. La vostra educazione è differente. Il vostro vocabolario è differente. Il vostro orientamento etnico può essere differente, la vostra esperienza di vita e le cose che hanno dato forma alla vostra percezione delle cose è diversa da quella di chiunque altro. Anche le vostre risposte alle varie parole e azioni di altre persone sono differenti. Gli altri agiscono e reagiscono in maniera differente a ciò che dite ed aciò che fate. Per questa ragione, voi non dovete solo fare attenzione alla stretta definizione delle parole che udite.