Giunti ad osservare che iI sentimento sopra descritto si manifesta nell'anima come una specie di beatitudine, si cercherà di dirigere questo sentimento, mediante il pensiero, nella direzione del cuore, facendolo fluire da là verso gli occhi e dagli occhi fuori, nel- lo spazio davanti e intorno. Si osserverà presto che in tal modo si stabilisce un rapporto intimo con questo spazio: sí cresce, quasi, di là da sé stessi: si giunge a considerare una parte del mondo circostante come appartenente ancora a sé stessi. Occorre molta concentrazione per questa discipli- na; soprattutto, occorre saper riconoscere che ogni passione, ogni moto impetuoso e violento esercita su questo atteg- giamento un'azione deleteria. Quanto alla ripetizione degli esercizi dei primi mesi, vale la norma già data piú sopra. Nel quinto mese si cerchi di coltivare in sé stessi l'at- teggiamento di chi affronta qualsiasi nuova esperienza con animo del tutto aperto e libero. BisognP liberarsi completa- mente da quella mentalità, che di fronte a una cosa nuova fa dire: « Non ho mai veduto, non ho mai udito alcunché di simile, quindi non vi credo, è un'illusione! ». Come di- sciplina, si deve essere pronti ad aspettare ad ogni momento qualcosa di affatto nuovo.