E' bene che voi impariate come stimolare le vostre facoltà immaginative di visualizzazione, e per questo scopo l'esercizio seguente potrà essere trovato di utilità: sedetevi confortevolmente su di una sedia comoda, rilassatevi all'indietro e chiudete gli occhi. Ora disegnate nella vostra mente l'immagine della stanza dove siete. Immaginate di vedere la stanza anche se i vostri occhi sono chiusi. Dapprima, l'immagine mentale sarà confusa e indistinta, ma, con l'esercizio, vi sembrerà come se la steste guardando proprio coi vostri occhi. Ora, cercate di tornare indietro con la memoria e riportare una scena familiare di una precedente esperienza felice. Nel vostro "occhio della mente", guardate quanti dettagli riuscite ad individuare. Dopo aver guadagnato abilità nel formare immagini mentali, mettete qualche sforzo creativo nell'immaginare; popolate la vostra stanza con persone e cose che non vi sono realmente contenute. All'inizio, possono essere persone e cose familiari, e poi, successivamente, persone e oggetti totalmente risultato della vostra immaginazione. L'esercizio qui sopra è utile per prendere controllo della propria immaginazione, e l'immaginazione, attraverso la visualizzazione, è di grandissimo valore nel fissare suggestioni nel vostro subconscio. Più brillantemente potete imparare a dipingere le vostre suggestioni con l'immaginazione, più potente sarà l'influenza.