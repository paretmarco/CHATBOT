In realtà, le interpretazioni dello Jung si risolvono in una distorsione e in una degradazione, ed è davvero con un disagio profondo che si è visto questo psichiatra moltiplicare i suoi saggi e, questi, trovar diffusione. Non pago di aver messo mano su di un testo esoterico taoista, « Il Mistero del Fiore d'Oro », e di aver « commentato » il « Libro tibetano del morto », lo Jung sí è associato ad un moderno studioso di mitologia, il Kerényi, che non manca di una certa qualificazione, e che incomprensibil- mente gli ha affidato l'interpretazione « scientifica » di vari miti classici; infine, lo Jung ha pubblicato un'opera voluminosa sull'alchimia e un altro scritto ha dedicato alle teorie paracelsiane; ciò, a parte le opere in cui ha esposto i principi della sua propria teoria psicana- litica. Siffatta teoria, malgrado i rivestimenti, non si diffe- renzia da quella del Freud nei punti per noi essenziali, cioè quanto alla relazione fra conscio ed inconscio. Non meno del Freud, lo Tuno. sostiene che la forza fon mentale della psiche umana è costituita da un inconscio che è tale radicalmente, che non è stato mai conscio e che è insuscettibile ad esser risolto nella coscienza (1).