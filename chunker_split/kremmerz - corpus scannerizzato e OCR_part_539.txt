Il plenilunio con il quale il digiuno è in relazione è quello del novilunio caduto sotto uno dei segni dei 4 digiuni solari (vedi Corpus). Il calendario osirideo (vedi Corpus) prescrive con ampi dettagli l'ora d'inizio. Ma coloro che per impedimento di qualsiasi natura non abbiano potuto iniziarlo alle ore indicate e siano in regola con l'Or ●●● Os ●●● Eg ●●● possono eseguire una regola di ripiego che rientra nella regola generale. In tal caso il digiuno va spostato all'alba dei giorni successivi, ma non mai tanto che il 9° giorno cada fuori della lunazione in corso. Dall'ora del tramonto del 9° giorno in tal caso si può riprendere il rito novenario con il procedimento e nelle ore già dette. Le imbibizioni si effettuano per quanto riguarda il digiuno, dopo il nono giorno e successivamente entro il nono giorno. Accenno qui di volo che, nelle istruzioni relative ai digiuni, si trovano nascoste due preziose indicazioni, una delle quali sarà portata a conoscenza del praticante coi successivi chiarimenti quando ne sarà giunto il tempo e non un giorno più tardi. Quei digiuni sono l'epilogo di altri che il precedono e che preparano fisiologicamente il novizio.