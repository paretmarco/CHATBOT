Noi tendiamo a pensare che la mente sia qualche cosa di sostanziale; in verità non lo è. La mente è solo un'attività, un processo. 3. La mente pretende di essere padrona di voi, e l'ha preteso così a lungo che addirittura voi (il vero padrone), credete che lei sia padrona. Questa tecnica vi aiuterà nel prendere controllo della vostra mente in quanto utilizza concentrazione, e con la concentrazione la mente arriva ad un punto dove il movimento si ferma. Quando il movimento si ferma, la consapevolezza regna suprema. Cominciate l'esercizio visualizzando nel vostro spazio interiore, di fronte ai vostri occhi chiusi, i cinque cerchi colorati della coda del pavone come se fossero i vostri cinque sensi nello spazio illimitato. Utilizzate vividamente la vostra immaginazione mentre fate ciò, e vedete l'immagine nel vostro spazio interiore con colori vivaci. Immaginate che questi colori siano tutto quello che esiste al mondo, e che hanno siano completamente collegati ai vostri cinque sensi. Ora, muovetevi tra questi colori - muovetevi all'interno e visualizzate un centro dove tutti questi cinque colori si incontrino con voi. Continuate, immaginate i cinque colori che si diffondano ovunque nello spazio e che si incontrino ad un punto dentro di voi profondamente, all'altezza dell'ombelico.