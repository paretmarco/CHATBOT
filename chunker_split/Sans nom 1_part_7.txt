Ne conseguono quindi ansie, tensioni e molti altri problemi psicosomatici che sarebbero naturali risposte fisiologiche dell’organismo in situazioni di difficoltà ma che fuori contesto tendono a divenire cronici ed ingenerare anche malattie. Ne consegue anche che un differente rapporto al tempo è la chiave per una salute ed un benessere immediati. Questo è però solo uno dei risultati. Vi è anche la riscoperta della propria vita e la possibilità di accedere a stati di superiori. Tutto può cambiare. Scoprire un rapporto al tempo più reale ed effettivo è una delle prime chiavi nascoste per trasformare sé stessi. Un altro punto importante correlato sottilmente con il precedente è trovare il centro in sé stessi. Noi sappiamo più cose e possiamo molto di più di quel che pensiamo, ma ci siamo abituati a pensare con la testa degli altri e non con la nostra. I giornali, la televisione e gli altri media ci proiettano una realtà ed un modo di essere che si sovrappone al nostro vero noi stessi e ci separa così dalle nostre radici.