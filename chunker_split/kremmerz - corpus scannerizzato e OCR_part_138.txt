Ogni alimento porta la corrispettività' della sua origine e del suo grado di purità' o non, come che' tutte le riproduzioni e le rappresentanze di forme diverse della natura benché' nel loro complesso siano uno, nel loro momento di generazione sono più' o meno armoniche alla funzione che la loro spinta fatale di origine loro imprime. L'incarnazione (umanizzazione) di uno spirito segue una legge inesorabile di adattamento, come avremo occasione di vedere trattando paratamente della involuzione e della evoluzione delle anime. Egli venendo per fatalità' o per missione involuto in utero esce dall'invisibile nel mondo materiale visibile prendendo dalla sua matrice il latte che rappresenta la quintessenza della natura materializzata di chi ha nutrita, se non generata la sua forma. L'adattamento segue una legge piana e semplice, in modo che lo stesso latte della madre che nutrisce il suo pargolo ha differenti composizioni più' o meno propizie al suo sviluppo secondo gli stati e i periodi diversi di allattamento. Gli antichi sacerdoti i quali non facevano la chimica come nei moderni laboratori sapevano - e la tradizione cabbalistica ce lo accerta -che durante i primi quaranta giorni il latte che si segrega nelle mammelle di una puerpera contiene certi sali purgativi che posteriormente si cercherebbero invano.