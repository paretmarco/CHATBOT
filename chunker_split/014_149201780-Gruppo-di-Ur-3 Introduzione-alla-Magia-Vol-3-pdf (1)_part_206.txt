Ma nel silenzio notturno, mentre mi prepara- vo a dormire, una forza di vita non ordinaria spesso mi rapiva e mi portava, allo stato di veglia, in un mondo animato fantasticamente. Mi ricordo che allora assistevo a scene grandiose od angosciose. Mi sentivo traversato da onde di luce che erano lembi di figure che passavano e andavano dall'infinito all'infinito. Mi scuotevo subi- tamente per essermi sentito chiamare da qualcuno, che purtuttavia non vedevo. Notavo che le mani talora irra- diavano una luce diffusa nel senso delle dita e che lo stesso respiro allora diveniva un chiarore nello spazio buio sotto le coltri dove spesso fremente mi rannicchiavo. Tutto questo, a poco a poco si spense. Me ne rimase un ricordo di sogno. La vita esteriore, il tumulto goliar- dico, l'assillo dei problemi intellettuali mi presero. Tra- scorsero gli anni. I miei studi si indirizzarono alle scienze positive che, laureato, divennero la base della mia pro- fessione. Fu a poco a poco, e per circostanze varie, che si determinò in me una specie di processo di crisi, che ai primi giorni del 1928 sboccò in un pensiero-visione simbolico. Credo inutile riferirlo.