Adattandoci, aprendoci alla realtà ed accettandola, massimizziamo la funzione di probabilità in quanto qualsiasi situazione (in fisica quantistica “autostato”) dovessimo vivere ci va comunque bene, e da lì ci apriamo a possibilità ulteriori. Questa è anche la chiave della fortuna. • Apertura all'intuizione. Poiché la nostra mente è naturalmente fatta per interfacciarsi con un mondo aleatorio, il buon funzionamento di questa è la chiave per ottenere il massimo del risultato. Ragionare per opportunità significa anche quindi aprirsi all'intuizione, che è quella funzione della nostra mente che ci può aprire nuove strade nel futuro. Questo significa quindi essere anche aperti alla sincronicità in quanto la nostra mente inconscia è più capace di coglierle rispetto alla mente inconscia. • Apertura al mondo. Essenzialmente il metodo che vi proponiamo significa non dare certe strade per scontate o decidere basandosi esclusivamente sulle nostre memorie e esperienze passate. Le nostre memorie sono infatti un sistema chiuso che non può conoscere più di quel che già contiene. Un sistema ad opportunità domanda una curiosità continua di esplorare il mondo, senza farsi guidare da obiettivi troppo chiusi. • Apertura alle possibilità. Non c’è una sola maniera di vedere la realtà. Ce ne sono infinite.