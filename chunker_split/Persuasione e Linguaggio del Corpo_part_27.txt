Esso può più facilmente simulare espressioni a nostro volere (anche se in realtà un attento osservatore riesce a smascherare il conflitto fra l’interno e l’esterno da piccoli segnali facciali). Al contrario, il resto del corpo è più difficilmente controllabile. La nostra cultura purtroppo tende a scoraggiare o a non dare il giusto peso alla comprensione del senso della C.N.V. perché, essendo una predisposizione innata, si pensa sia sufficiente lasciare che la mente inconscia decodifichi da sola ciò che rappresenta, non considerando che è proprio dalla mancata lettura consapevole di essa che è possibile gestire molti errori che rendono i rapporti complicati. Conoscendo i segnali del corpo si può, in altri termini, rompere intenzionalmente quel meccanismo di stimolo-risposta che spesso porta a reazioni negative automatiche. Oggi, grazie agli studi della Programmazione Neurolinguistica, abbiamo a disposizione tutta una serie di conoscenze e strumenti, estremamente pratici, per comprendere il comportamento e le intenzioni sia di noi stessi che della persona che ci è di fronte e quindi giocare in anticipo per poter programmare la risposta più congeniale affinché l’interlocutore trovi in noi un perfetto compagno di comunicazione.