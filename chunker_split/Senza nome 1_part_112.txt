Quelli che seguono sono alcuni consigli pratici tratti dalla sapienza orientale al riguardo che abbiamo scelto in quanto possono aiutarci a comprendere meglio il metodo ed a capire come i vari tipi di Yoga possano contribuire in tale sviluppo della persona. Il mondo è Maya, apparenza. Non vi è distinzione tra pensiero e realtà. Un concetto base è che ogni pensiero che creiamo è quindi come un oggetto reale. Il pensiero è potenza. La forza di volontà porta i pensieri ad essere. Il pensiero sta davanti a noi senza l'intermediario dei sensi. Il primo comandamento per lo sviluppo è tacere. Il secondo comandamento è sviluppare l'energia. Possiamo creare energia con l'attenzione, in quanto l’attenzione è espressione della nostra coscienza. Un trucco per chi ha poca coscienza è pensare di essere sempre osservati da molta gente. La volontà può operare sulla base del carattere e questo è la base della generazione dei pensieri. La prima chiave è dare ordine alla propria mente, incominciare a dominare i propri moti emozionali che ci rubano tranquillità. Più blocchiamo le agitazioni nel nostro petto , più risparmiamo forza mentale che si cristallizza nel carattere e crea volontà irresistibile.