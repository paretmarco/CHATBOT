E in questo ultimo caso, e' avventizio, cioè' casuale la caduta di un'anima embrione in una crisi coitale, o vi e' una legge che regola l'incarnazione degli embrioni? 125) A questo cumulo di domande Izar risponde: Nella crisi coitale l'atto, l'istante di concepimento della forma non e' che l'esplosione effettiva di una forma che e' il risultato o la somma delle forme precedentemente immaginate (54). Chi proietta la forma e' l'attivo (maschio) chi la modifica ricevendola nello stato di crisi venerea e' il passivo (la femmina) (55). Ma la crisi coitale ha un valore coercitivo delle anime embrioni che sono pronte alla reincarnazione e secondo lo stato, la forza, la potenza, le affinità', le simpatie delle correnti astrali (56) un'anima embrione matura s'incarna. Dice la Scienza jeratica, e lo dimostra con le pratiche magiche, che l'uomo dopo la morte del corpo saturniano, resta per un periodo relativamente breve col suo secondo corpo lunare (57); la distruzione del corpo lunare caccia l'anima embrione ( ) in un sonno di incoscienza relativa allo sviluppo mercuriale o dell'Ibi (58).