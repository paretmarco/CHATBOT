Si tratta quindi di un elemento che integra di molto l’attuale approccio della Programmazione Neurolinguistica più tradizionale, la quale spiega che esistono delle strategie mentali, ma non da la ragione del perché e come esistano ed una strategia venga preferita ad un’altra in una particolare persona. La CNV ci servirà di guida per determinare le "strategie mentali" preferite utilizzando come raffronto il movimento degli occhi ed i predicati verbali. Come ho sviluppato storicamente il metodo Un primo punto di partenza del metodo è stata la connessione tra tipi dell’enneagramma e canali sensoriali. La connessione tra canali sensoriali e tipi dell’enneagramma è una creazione esclusiva della nostra scuola, da molti copiata data l’estrema efficacia. Ho avuto dei punti di partenza. Rimasi dapprima incuriosito dall’elaborazione effettuata da Stefano Benemeglio di una serie di tipi psicologici che sono confrontabili con le gestualità dei tipi della Satir. Parallelamente dall’altra parte dell’oceano, in America, Dawna Markowa elaborava un sistema comparabile, basato però sui canali sensoriali.