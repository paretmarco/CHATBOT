Nello stesso modo, tu, o discepolo, devi intendere che a chi non sa l'angelo o il genio appare di fuori, e a chi e' della caligine umana spogliato, il genio e' interiore e parla all'animo umano, cioè' al secondo uomo che e' in noi, ragionando umanamente. Così' Abramo, aggiunge il Rendino, converso' loro come ad uomini, e a Loot invece come angeli alati apparvero. Alcuni hanno avuto il contento di vedere gli angeli in forma umana, altri in forma di fuoco, di vento, di fiume, di acqua, di uccelli, di gemme, altri sentirono nell'energia profetica la loro voce, altri nel corpo stesso proprio sentirono individuo diverso, altri videro la parola loro in segni, in caratteri, in suoni di voci. In queste parole del T. Rendino tu devi capire che lo spirito dell'uomo, secondo che più' si avvicina, a si allontana dal suo splendore divino, ultimo cunicolo della montagna mistica, riceve sotto forme varie la cognizione della verità'. Pero' tutto sommando e' Sempre lo Spirito proprio che vede, che sente, che comprende, i segni interiori ed esteriori.