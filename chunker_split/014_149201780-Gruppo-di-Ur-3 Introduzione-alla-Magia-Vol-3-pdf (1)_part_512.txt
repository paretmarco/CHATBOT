Ciò si realizzerebbe già nel dominio sacramentale par- tendo dal battesimo. Si ritiene che la grazia redentrice e santificante partecipata all'uomo dal battesimo contenga già il germe della vita mistica sovrannaturale, perché si viene battezzati nel segno della morte di Gesù e della crocifissio- ne dell'uomo antico. Se nel battesimo il fedele imita e se- gue il Cristo nella morte, nell'eucaristia, invece, cibo e nutri- mento di nuova vita, egli parteciperebbe misticamente al sacrificio, alla resurrezione e all'ascensione: partecipazione reale già nel mistero del sacramento, anche se essa si rea- lizza in modo velato, invisibile, non accessibile alla nostra esperienza (AC, 71-79). Prevale, pertanto, nella concezione ortodossa cattolica, l'idea che fra la vita sacramentale del comune credente e la vita mistica non vi sia una essenziale discontinuità: la seconda non sarebbe eccezionale, sarebbe contenuta già in germe nella prima. Il mistico, invece di la- sciar inattivo il germe di unione con Dio, ne porta in atto l'energia fino a realizzare questa unione come esperienza (TM, 44-50). Una interpretazione piú concreta è la seguente: la partecipazione rituale (sacramentale) alla morte e alla re- surrezione del Cristo non trasforma l'uomo intero di un sol colpo.