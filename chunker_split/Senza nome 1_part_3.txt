L’antica scuola magnetica, a noi trasmessa dai nostri maestri direttamente, anche se parzialmente ed oralmente, trova nei protocolli che seguono una unità ed una coerenza che permettono di gettare uno sguardo su di una tradizione occidentale sicuramente antichissima e mai documentata così compiutamente per iscritto. Origine Dei Protocolli I protocolli di questo libro sono la risorgenza di un’antichissima Tradizione, e nascono da varie fonti. Vogliamo fare notare, che, nonostante vi siano state aggiunte ed adattamenti per recuperare vari elementi di valore, la prima fonte che è stata da guida nella ricerca è stata la PRATICA e la Tradizione Diretta. In altre parole per ricostituire la Tradizione ci siamo basati dapprima su quanto era pervenuto fino a noi tramite persone viventi. Nel dialogo con queste persone ci siamo resi ben presto conto che quanto da loro effettuato appariva parte di un insieme molto più vasto. Grandi ispiratori sono stati un fascinatore di nome Virgilio T. ed il Prof. Erminio Di Pisa. Il primo praticava l’ipnotismo con lo sguardo, la stessa tecnica dalla quale è nata probabilmente la leggenda della Medusa. Viveva in campagna.