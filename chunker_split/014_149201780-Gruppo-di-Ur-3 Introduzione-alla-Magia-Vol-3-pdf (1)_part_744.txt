Praticò magia cerimoniale ed evocatoria, e appunto per tal via, al Cairo, egli avrebbe avuta trasmessa, da una entità chiamata Aiwass, una specie di rivelazione, o nuora legge, che egli battezzò « Legge del Telema » e di cui si fece il banditore. Di essa sono caposaldi due massime: « Ogni uomo è una stella » - e: « Fa quel che vuoi: tale sia la tua suprema legge ». Formulando la seconda massima cosi, il Crowley, secondo il suo gusto, voleva épater le bourgeois, perché il senso effettivo di essa è meno il seguire una sfrenata li- cenza, quanto l'escludere ogni legge esteriore ed estranea ed assumere quella volontà pii; profonda, in funzione di cui ogni uomo appare essere la manifestazione di una forza dall'alto (di una « stella »). Praticamente, la magia del Crowlev fu affine a quella tantrica: la magia sessuale e l'uso di droghe vi ebbero grande parte. Si vuole che diversi discepoli del Crowley finissero pazzi o suicidi (le due possibilità che sempre costeggiano la « via diretta »),. però lui stesso mori nel 1947 all'età di settantadue anni, sano e in pieno possesso delle sue facoltà.