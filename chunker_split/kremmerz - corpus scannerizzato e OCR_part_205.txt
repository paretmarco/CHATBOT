Noi non dobbiamo rompere la diga che ci separa dal comune degli uomini, se non nel casi in cui il Potere Divino ce ne da il diritto e ce ne fa sentire il dovere, come nelle grandi convulsioni sociali che sono crisi di salute se volute dalla Giustizia delle cose universali o sono trionfi momentanei di plebe ingorda se nemiche del concetto puro di giustizia. Noi non dimenticheremo che la custodia esatta del patto e' la scuola di salvezza e l'ora in cui potremo riconoscerci avremo la coscienza di dire: eccoci puri, mondi da ogni atto di fede mancata verso la Giustizia Divina e verso il mondo degli esseri imperfetti che preparano la loro redenzione evolvendo. I segreti che tu apprendi ti possono rendere padrone della volontà' altrui, ricordati che l'abusarne per qualunque motivo e' una colpa che si paga dente per dente, come nella legge mosaica. Il Maestro ti dice che il tuo rifugio in ogni caso in cui la tua coscienza può' tentennare e' il patto, per mezzo del quale le intelligenze dell'Ordine si manifesteranno alla tua intelligenza umana e ti daranno la via e la vita.