Siffatta natura in- termedia del cristianesimo la si può caratterizzare col definirlo appunto come una religione essenzialmente mi- stica, che ha assorbito e adattato nella forma mistico- sacramentale non pochi elementi esoterici. Ora, una corrente che si definisca in tali termini ha un carattere prevalentemente psichico-collettivo piú che spirituale e metafisico. In ogni modo, ciò appare abba- stanza sensibilmente in quel che la tradizione cattolica è divenuta ai nostri giorni, tanto che vien da pensare ad uno dei casi di enti, dai quali, per involuzione, le in- fluenze veramente dall'alto si sono in buona misura ri- tirate. Ma siccome enti psichici del genere conservano una loro vitalità ed una loro forza di inerzia, l'aggregar- visi, per chi ha una vocazione iniziatica, può valere piú come un vincolo che non come base per uno sviluppo superiore. Si entra in una « catena », dalla quale è dif- ficile svincolarsi e le cui influenze sottili sono difficili da controllare.