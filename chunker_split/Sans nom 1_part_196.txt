Ogni esperienza umana ha infatti un suo riflesso sul corpo: Il cuore ad esempio è un corrispondente fisiologico del centro menzionato in molte tradizioni ed il cuore rappresenta simbolicamente il “centro della croce”, cioè il luogo di percezione della quintessenza. Similmente gli esercizi dello Yoga e gli esercizi cinesi di lunga vita mirano ad equilibrare principi spirituali attraverso l’azione sul corpo. 111 Per fare altri esempi, noi sappiamo bene che l’anima non è un oggetto che si trova dentro il corpo, sappiamo bene che non esiste un alto ed un basso e che è assurdo pregare Iddio, drizzando il collo verso un ipotetico «cielo»... Egualmente sensazione di sprofondamento della coscienza nel suo intimo recesso non può venire espressa nel linguaggio umano che ricorrendo ad analoghe sensazioni della vita materiale umana. L’origine di molti antichi ed importanti simboli (se di origine si può parlare), e quindi la loro interpretazione va ricercata nella necessità di esprimere le sensazioni interiori per mezzo della analogia (analogia che esiste, e che la mente umana riconosce ed adopera) tra queste sensazioni e le sensazioni della vita consueta.