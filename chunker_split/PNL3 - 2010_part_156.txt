Noi siamo già stati nel punto centrale quando eravamo dei bambini, ed ancora non avevamo costruito i nostri meccanismi automatici di azione – reazione. Ma allora non sapevamo come reagire all’ambiente. Adesso che siamo adulti, tornare al centro significa recuperare la flessibilità del bambino con l’esperienza dell’adulto. Da un punto di vista di miglioramento di efficacia della comunicazione, è il massimo punto che un umano possa raggiungere. Ma per far questo dobbiamo superare le paure che ci fanno reagire automaticamente. La vita di una persona media è intessuta di paure: di perdere il lavoro, essere lasciato, perdere soldi etc… Sono queste paure che mantengono fisse le reazioni imparate da bambini. Psicologia Quantistica ed Enneagramma Per la psicologia quantistica, quelle che abbiamo chiamato “trances quotidiane” dei vari tipi dell’enneagramma sono delle maniere di creare un “ordine esplicato” da una realtà che in sé stessa è poliedrica ed infinita. Ogni identità dell’enneagramma è allora una maniera specifica di guardare alla realtà. Anche le “strategie mentali” non sono allora altro che “strategie percettive”.