Quando non abbi una tua camera di operazione, preclusa ad ogni estraneo, magnetizzata dai ritipre- ferisci, in ogni modo, i luoghi aperti, fra le grandi forze delle cose, sui monti o di fronte al mare: oggi, che ogni costruzione è infetta dalle esalazioni e dai fermenti di decomposizione della massa umana. Sapendo, e avendo ben fissato il senso e lo scopo, agisci. Con la mente in Sole, e col segno che segua e confermi l'atto della mente, chiudi te e la vittima in un pentagramma, lanciato da destra a sinistra. Se hai compagni in catena (anch'essi, allora, debbono prima assoggettarsi alla purificazione spirituale e rituale), che essi si dispongano in cerchio intorno, formando corrente, il tutto restando chiuso all'interno dell'intreccio dei raggi del pentagramma. Quelle invocazioni, che piú tu conosca e piú abbiano virtu di esaltarti magicamente — quelle usa, ponendo nel dio chiamato per il rito la « direzione di efficacia ». Tutto il resto, cade là dove nulla può dire la parola: come, ad un dato istante, tu senta; come.