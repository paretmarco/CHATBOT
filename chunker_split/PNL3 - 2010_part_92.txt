Il contatto oculare gli fa capire che lo state ascoltando e aiuterà a creare “rapport” REGOLA NR. 7 – Analizzare il tipo psicologico al di là delle apparenze Non giudicate mai il vostro interlocutore in base alle apparenze. A causa di “backgrounds” differenti, la gente tende a vestirsi e a comportarsi nella maniera che gli sembra più accettabile da parte dei loro pari. Questo non ha assolutamente nulla a che fare con la loro capacità di rispondere alla comunicazione. Giudicare le persone dalle apparenze rischia di portarvi problemi. Analogamente voi, utilizzate sempre parole per esprimere e non per impressionare. Se siete troppo tecnici l’interlocutore non vi seguirà. Invece di sovraccaricare il cliente, operate più lievemente. Non spaventate. Fate attenzione che tutto quello che dite, a partire dall’inizio della vostra conversazione con chi vi sta di fronte sia molto “user friendly”. Quanto alle mappe di “tipi psicologici” queste servono per “espandere la mente” a nuove possibilità che altrimenti non analizzerebbe. REGOLA NR. 8 – Essere flessibili. Così come nella danza bisogna seguire la musica, non abbiate uno stile rigido che cercate di applicare ad ogni persona con la quale venite in contatto.