Di questo possiamo accorgercene fin dal primo istante di quest’opera. Vi è infatti un legame tra durata percepita del tempo e la nostra conformazione mentale, il nostro ego, che in certi stati, lascia apparire un “tempo diverso”. Questo lo si vede chiaramente anche nei bambini, il cui ego è ancora in formazione e la personalità non è ancora “chiusa”. Crescendo, però la nostra vita diventa uguale, le nostre reazioni divengono automatiche, e ci sembra che passi molto meno tempo, i giorni divengono attimi e c’è come una “mancanza di tempo”. Questo accade perché invece di essere noi, il nostro essere più vero, a condurre la nostra vita, lasciamo la guida al nostro ego. L’ego è il nostro pilota automatico per sopravvivere nel mondo, ma è anche la nostra automaticità. Se ci appoggiamo solo a questo meccanismo, oltre a raggiungere sempre le stesse cose e ripetere anche senza volerlo le stesse azioni e gli stessi errori, e quindi a non evolvere nella vita, riduciamo le nostre percezioni, viviamo anche l’esistenza in base a meccanismi condizionati che ci coprono la possibilità di vivere realmente e che ci mantengono staccati dalla globalità.