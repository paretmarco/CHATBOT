Per la quale ragione non si perda parola di quello che qui e' scritto intorno all'argomento che da ventisei secoli, dopo il pontificato di Izar, e da trentadue dopo il pontificato di Marno Rosar Amru, e' la prima volta che in volgari lettere di tale secreto sacerdotale e' scritto. Ne' scienza moderna ne' dottori saccenti possono avere idea anche approssimativa di ciò' che e' il risultato dell'operazione di Magistero, poiché' ciò' che negli ultimi tempi si e' scritto intorno alla bilocazione dell'astrale dell'uomo, tutte le poesie fatte in proposito non hanno in nessun modo paragone con ciò' che e' l'Ibi sviluppato in un corpo lunare in fusione e in consistenza, perché' l'esteriorizzazione dell'uomo in tutta la sua potenza trinitaria, Intelligenza, Mentalità' e Forza generante non si ottiene che con un sol mezzo, cioè' con la chiave della Porta Maggiore del Tempio Egizio cioè' col segreto alchimico, cioè' con la Pietra dei Filosofi, di cui la polvere di proiezione non e' che una forma relativa di opera parziale.