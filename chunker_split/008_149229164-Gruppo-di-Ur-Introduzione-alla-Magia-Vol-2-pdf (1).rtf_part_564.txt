La tradizione occidentale afferma da un pezzo che non basta affidarsi alla natura per compiere la grande Opera; occorre, almeno generalmente, ricorrere all'arie, arte denominata a volta a volta pastorale, divi na, regale, sacerdotale, regia; e, se gli scrittori ermetici dicono che non vi è altro da fare che seguire ed imitar la natura, aggiungono anche che bisogna aiutarla col rito e con l'arte. Anticamente, del resto, non si pensava ad una legge universale di evoluzione, per la cui virtú ognuno dovesse perfezionarsi, né si faceva dipendere lo sviluppo del singolo da una esaltazione dei valori umani, né consi stere, tale sviluppo, nel cambiamento dell'uomo comune in uomo buono ed ottimo. Si trattava non di prolungare la fase umana di vita, ma di porvi termine. Perfetto, nel significato etimologico della parola, è appunto colui che ha compiuto, che è giunto alla fine ed alla fine della fase umana; l'iniziazione segna l'inizio di una vita nuova e conseguentemente la fine e non la continuazione ed il miglioramento della vecchia. Perciò non è possibile iden tificare il perfetto, l'iniziato, con l'uomo dabbene, la cui prerogativa non è la sapienza ma sibbene la dabbenag gine.