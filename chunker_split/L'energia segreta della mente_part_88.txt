Gambe appena scostate, i piedi in squadra. Esecuzione: Sollevare la destra e tentare di far giungere la punta delle dita il più alto possibile. Nello stesso tempo la sinistra dovrà essere tirata in giù, verticalmente, col massimo sforzo possibile, come se un peso la trascinasse. Alternare le braccia: l’effetto si deve sentire localizzato alla spina dorsale e non solo alle braccia. Vi è anche un aspetto sessuale di sviluppo di tale simbolo E che si riferisce alla direzione verticale delle energie (lungo la colonna) durante l’amplesso sessuale. Sviluppare la verticale nella maniera sopra descritta vi porterà gradatamente a una ripresa di contatto con il vostro Io biologico primario. Corpo e mente sono uniti. I pensieri e le emozioni ci creano tensioni e cattive posizioni che ci allontanano dalla verticale. Continuando a lavorare sulla presenza si scopre invece che, man mano che le concrezioni psicoemozionali si staccano, si ottiene una migliore e differente percezione del corpo nel suo insieme. Lo sviluppo della verticale e dell’energia interiore è un punto chiave per sviluppare il sole 0 al nostro interno. Infatti lo sviluppo del principio centrale all’interno del cerchio richiede energia. Questa energia può essere progressivamente incrementata attraverso l’allenamento. La verticale o perpendicolare ci riporta alla presenza ai diversi livelli del nostro Io biologico. L’uomo è verticale allo stesso modo della perpendicolare.