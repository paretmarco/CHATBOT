L'osservazione della luce in tale maniera (ed altre più evolute) tenderà progressivamente a svegliare lo spirito di iniziativa ed una serie di doti di osservazione ed intuizione interiori. Anche altri elementi come suoni e ritmi possono aiutare la “coerenza cerebrale”. Il fine ultimo è anche qui l’unificazione del pensiero.278 Sviluppare l’intuizione La lucidità mentale è anche la base dell’intuizione. L’intuizione (dal latino “in tueri”) indica il volgere dello sguardo verso un mondo interiore e non ha quindi nulla a che fare con il mondo fenomenico279. L’intuizione è quella voce del cuore, della coscienza che permette all’uomo di orientarsi senza errori riguardo al giusto compimento e realizzazione della sua individualità. Originalità, pace, confidenza in sé stesso, lealtà ed evoluzione sempre accelerati dall’impiego degli appoggi e delle occorrenze sono il dono dell’individuo guidato dalla sua intuizione.280 Molto collegato al concetto di “intuizione” è quello di premonizione. Appare chiaro che più trascendiamo l’ego più ci avviciniamo a stati nei quali il tempo assume un valore differente. In alcuni momenti è come se potessimo trascendere il presente e dare un’occhiata al passato oppure al futuro.