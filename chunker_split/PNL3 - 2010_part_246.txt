Ha costruito una corazza per rispondere agli attacchi violenti del mondo esterno. Se nell’ambito delle amicizie o del lavoro scopre che la gente parla alle sue spalle, si muoverà in maniera aggressiva per scoprire cosa succede: la paura di perdere il controllo delle situazioni lo spaventa. Tende a proiettare all’esterno atteggiamenti malevoli e subdoli in modo tale che quando scatta la vendetta la attribuisce agli altri. L’Otto e l’amore L’otto vive l’amore come una difesa del suo territorio. Questo lo porta quindi ad essere tendenzialmente geloso. Un’altra caratteristica è la lussuria, ma soprattutto la lotta per la lussuria. Questo perché la lussuria la vede come un modo di controllare gli altri ed in parte come un sostituto dell’amore. Rivendica tutta la legittimità degli impulsi. L’Otto ed il Rapport Per creare rapport con un tipo otto bisogna dargli controllo della situazione. Inoltre bisogna evitare i giudizi morali. Spesso l’Otto è accusato di essere insensibile in quanto, come è stato detto in precedenza, non vuole mostrare la sua debolezza interiore che potrebbe essere una vulnerabilità. Quindi critica e disprezza tutte quelle persone che sono sentimentali e deboli.