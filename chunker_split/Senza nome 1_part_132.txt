Bisogna, per liberarsi da questo limite, imporre, stabilire in sé un ritmo respiratorio volontariamente determinato, acquisire attraverso l'esercizio una respirazione profonda cosciente controllata: il "respiro individuale" che è anche "respiro dell'individuo". In questa maniera, invece di essere conseguenza degli avvenimenti esterni, diveniamo elemento equilibrato partecipante alla realtà. E' solamente allora, quando l'individuo arriva a fare suo con l'esercizio questo ritmo respiratorio profondo e cosciente, che arriva ad essere sé stesso, e che può agire secondo la sua individualità e secondo i suoi piani. Il respiro individuale si stabilisce su di un ritmo di sette secondi per l'inspirazione e sette secondi per l'espirazione, che è bene raggiungere progressivamente.La respirazione media in assenza di esercizio è invece intorno ai due o tre secondi.Il fine di questi esercizi ritmici è quindi permettere a ciascuno di raggiungere il ritmo del suo "respiro individuale", che lo porterà a conoscersi, a penetrare e comprendere la naturale scienza della vita.Il primo esercizio di respirazione ritmica che diamo adesso ha il fine di potenziare il senso della vista. Il senso della vista gioca un grande ruolo nella formazione dei concetti mentali.