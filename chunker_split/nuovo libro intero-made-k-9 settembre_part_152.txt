Nel caso appena descritto, voi avete lasciato da parte la vostra capacità di giudicare e l'avete sostituita con un messaggio proveniente da un'altra persona; avete cioè accettato una suggestione e permesso alla vostra mente di farla sua. Le moderne ricerche scientifiche hanno mostrato come non ci sia alla base nessuna differenza tra questo tipo di fenomenologie e le cosiddette "fenomenologie ipnotiche" osservabili in studio. Quello che vogliamo qui insegnare è come comunicare efficacemente e come utilizzare le tecniche per accedere all’interno di noi stessi per centratrci e comunicare con maggiore efficacia e maggiore capacità empatica. DENTRO SÈ STESSI Il principio base è vedere la trance come un momento di comunicazione interiore nel quale l'attenzione viene rivolta all'interno: di estremo interesse, e unica pietra di paragone, è perciò la valutazione soggettiva dell'esperienza. La scuola della programmazione neurolinguistica ama chiamare gli stati nei quali l'attenzione viene portata all'interno di sé stessi come stati "downtime", e tale sarà la definizione seguita anche qui. Più andate all'interno di voi stessi, meno siete coscienti degli stimoli esterni; quando ricordate qualcosa, dovete andare per un istante all'interno di voi stessi e in quel momento siete anche in uno stato di trance.