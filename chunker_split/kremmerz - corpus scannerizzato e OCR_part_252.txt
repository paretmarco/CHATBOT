49) Dopo queste brevi osservazioni si può' con chiarezza intendere tutta la simbologia dei digiuni e riti purificatori dei tempi nell'anno e dei digiuni lunari, sul computo dei quali tempi e' necessario dare alcune istruzioni sommarie ed esplicative. I quattro digiuni annuali, come ho detto innanzi, corrispondono alle quattro stagioni solari, alla primavera, all'estate, all'autunno, all'inverno. Pero' se nei calendari astronomici le scadenze iniziali delle stagioni solari sono fissate tra il 19-20-21 e 22 dei mesi di marzo, giugno, settembre, e dicembre, per noi e pei nostri riti, in cui si tiene conto della luna, i tempi variano. La regola e' la seguente: Ogni digiuno deve cominciare ed essere compiuto dalla 48 ora dopo la luna piena che cade nei mesi indicati più' sopra, in modo che il novenario sia compiuto tra la luna piena e la fine della lunazione. Bisogna a questo proposito tener presenti le regole seguenti: 1 Se la luna piena del mese cade all'ora posteriore alla 18 solare il periodo che si prescrive di ore 48 e' abbreviato a 36 ore. 2 Se la luna piena del mese cade al giorno di venerdì' il digiuno si comincia 12 ore dopo all'atronomica determinante il plenilunio.