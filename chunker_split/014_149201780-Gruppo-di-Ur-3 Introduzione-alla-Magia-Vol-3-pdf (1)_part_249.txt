Ma già come mente, poi come vita, poi come corpo, l'uomo cessa di appartenere soltanto a sé stesso, e partecipa del destino di enti collettivi: inoltre la sua stessa azione e disposizione crea nuove e piú speciali comunanze, che complicano con altri fili il nodo. Protestare per il fatto che si possa rispondere per altri, o subire l'azio- ne di altri (anche senza saperlo), significa disconoscere que- sti destini comuni, propri a tutto ciò che nell'uomo non è iI puro « io ». Il fatto ingiusto del « contagio » di reazioni e di comuni casi di vita, oltre che in piccolo, nelle forme su cui « Ermo » ha portato l'attenzione, si ritrova in grande: in cataclismi, in epidemie, in guerre. Non si protesta, di so- lito, perché non si presenta il sospetto, che questi avveni- menti siano scariche di rimbalzo determinate attraverso la legge degli enti da cause, che vanno a colpire tutta una comunità, senza differenza.