Ma per superarle è necessario prima conoscerle anche se poi dobbiamo “distillare” il nostro noi stessi prima della “condensazione”. Per andare oltre ognuna di queste dimensioni bisogna riconoscerla, accettarla e superarla in quanto quello che noi siamo è sempre più di quello che pensiamo di essere. La “trance archetipale” è ancora dualità. E’ la nostra “fissazione” ad un particolare livello che non è la totalità F. L’identificazione non è una soluzione, infatti “un sistema non può mai andare al di là di sé stesso”306. Queste energie hanno infatti ciascuna una profonda base fisiologica. 307 La loro “spiritualizzazione” porta in un’altra “trance”, quella degli archetipi. Questi principi archetipali non vanno giudicati o ritenuti negativamente, ma solo come stati che possono essere trascesi. Nella “Divina Commedia” la loro trascendenza è rappresentato dall’ascensione effettuata da Dante attraverso il Paradiso celeste, cosa che effettua volando ad altissima velocità dopo aver attraversato la “sfera fuoco”. Non vi è nel Paradiso infatti un “meglio” oppure un “peggio” come stato dell’essere, ma al limite una maggiore o minore distanza dal principio centrale.