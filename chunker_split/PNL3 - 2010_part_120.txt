L'Enneagramma ha una storia millenaria; nello stesso tempo, a partire dal 1950, si è scoperta la sua coerenza con la moderna analisi psicologica. Il crescente studio ed interesse per questo sistema di tipi di personalità condusse ad una conferenza internazionale presso la Stanford University (con quasi 1400 partecipanti) e ad un primo articolo su Newsweek (Sett. 12,1994) che rappresentò l’inizio dell’interesse per la materia da parte di un pubblico più vasto. Per i terapeuti, l'Enneagramma organizza le trance primarie e secondarie (o temi di vita) che le persone vivono, e descrive i metaprogrammi e le strategie attorno alle quali si organizzano i pensieri. Per chi parte da un approccio personale, una comprensione dell'Enneagramma può fornire un profondo approccio a voi stessi e alle persone con le quali vivete. Cos'è l'Esagramma? L'Esagramma pur condividendo alcuni dei punti in comune con la tecnica precedente, è una differente analisi dei tipi psicologici che analizza sei diversi tipi di comportamento basata sull'esame di una serie di dati scientifici. In particolare il punto di partenza è un’analisi della comunicazione di Mac Allister condotta su circa 10000 casi che condusse all’individuazione di sei tipologie comunicazionali.