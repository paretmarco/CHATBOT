Questo tempo, essendo nell’ora, è anche in armonia con i nostri ritmi fisiologici e ingenera già dal primo momento che uno lo capisce calma e benessere. L’uomo può a questo punto sviluppare una dimensione differente che può allora permettere di trascendere il tempo. Infatti per la fisica, è possibile determinare chiaramente che cosa è un prima oppure un dopo, ma l’”ora” dipende da un elemento in più: la persona che percepisce quest’ora. In altre parole l’”ora” è ad un “livello logico” differente, quello della coscienza. La coscienza è la chiave del tempo. Se non vi è coscienza non vi è ora ed il tempo si annulla. Ma se aumentiamo la coscienza possiamo per contro “allungare” il tempo e sperimentalmente è possibile vedere come in pochi minuti si possano anche concentrare ore. Ma cosa succede continuando allora ad “allungare” il tempo? Fino a che punto possiamo arrivare? Il tempo in realtà si allunga perché siamo noi che lo “creiamo”. Se andiamo alla base di questa creazione possiamo trascenderlo e questo può avvenire in un solo punto: l’ora. L’antica sapienza greca.