Questa che magicamente e' una preghiera perfetta, domanda di essere liberati dalle tentazioni. Chi tenta? Chi e' tentato? Credano i religiosi (Chi può' avere occasione di leggere e di studiare i rapporti tra la vita religiosa e la iniziatica, si procuri il libro di S. Giov. Climaco, uno dei più' illustri abati di Sion e lo legga attentamente.) che l'uomo, unita', cioè' composto di anima e di corpo, deve aspirare al Cristo Redentore, figliolo del Dio Trino o meglio sua seconda persona. S'intende che il Cristo dei religiosi e' morto in croce sul calvario. E' fuori quindi dell'uomo e siede nel trono dei cieli. In questo cammino ascendente per la conquista di un posticino nel Paradiso dei Beati, un nemico acerrimo s'incontra nel demonio, spirito del male che vuol contendere al Cristo la liberazione di un'anima cristiana. Quindi due termini personificati fuori dell'uomo Cristo e Satana e l'uomo, terzo termine, che deve o meritare il primo o dannarsi in balia del secondo. Il primo non si muove. Giudica e si da in compenso a chi ne ha il merito.