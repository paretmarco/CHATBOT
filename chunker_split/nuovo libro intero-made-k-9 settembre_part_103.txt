7 - ARTISTA MODALITÀ COMUNICATIVA: INDICATORIA COINVOLGIMENTO PRIMARIO E RAPPORT CREATO DA UNO STILE COMUNICATIVO EMOZIONALE ESPRESSIVO MOTTO: “DIVERTITI” Avete mai desiderato vivere momento dopo momento un’emozione diversa (piacevole ovviamente)? In tal caso avete adottato la posizione comunicativa del 7: “l’artista”. Vuole essere sempre in movimento e fa tante cose. Superficialmente sembrerebbe un Tre ma la differenza consiste che tende a non finire quello che ha iniziato in quanto può essere preso da altro. Vuole il divertimento e la spensieratezza. E vuole un’esperienza diversa al giorno. Ha avuto un’infanzia di dolore perché gli hanno fatto credere che nel mondo c’è scarsità e quindi vuole l’abbondanza. La sua storia personale è incentrata sul fatto che ha vissuto in un piccolo Eden felice e che in seguito gli è stato negato. La sua dinamica sarà quella di ricostruirlo. Per avere ben in mente questo tipo di personalità immaginate una persona che è stata tenuta a digiuno per diversi giorni e che poi viene messo davanti a una tavola imbandita di ogni ben di Dio: si ingozzerà senza ritegno di tutto quello che vi è sopra.