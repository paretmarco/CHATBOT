E' uno stato di coscienza dove tu, mentre sei calma e rilassata, focalizzi in un punto la tua attenzione, mentre diminuisce un poco la tua consapevolezza periferica. Tutti nella loro vita hanno sperimentato molte volte l’ipnosi e continueranno a farlo inconsapevolmente. Quando ci abbandoniamo ad un bel sogno ad occhi aperti, tanto profondamente da percepire di meno la realtà che ci circonda, ci lasciamo assorbire dal nostro mondo interiore; quando questo accade stiamo benissimo questo stato è appunto l’ ipnosi. 1.2 CHE COSA È L’IPNOSI REGRESSIVA L’ ipnosi regressiva è come un piacevole sogno da sveglio, dove il soggetto non dorme, è cosciente, ma rilassato, distaccato, lontano dalle tensioni, immerso amabilmente dalla sua realtà interna. Il termine "regressione" indicherebbe l'intenzione di stimolare nel soggetto in trance la capacità di ricordare esperienze rimosse dal conscio facendo "regredire" nello stato ipnotico rendendolo così capace di indurlo a recuperare i suoi ricordi rimossi di eventi passati e, grazie a questo recupero, eliminare i suoi problemi psicologici.