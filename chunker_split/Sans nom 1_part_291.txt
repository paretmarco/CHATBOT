Infatti, “…A livelli inferiori (senza presenza) si traduce però in spinte deleterie, in quanto il di più va verso le compulsioni, ma ad un livello superiore ha un significato di crescita. La causa di ciò è il richiamo dell’eternità in ogni essere umano. Eternità non significa altro che infinito, l’infinito di qualche cosa che si constata nel definito. Questo infinito può essere visto come l’aspetto della “mistica” immediata. Tutti provano questo desiderio: l’ingegnere vorrebbe l’infinito delle possibilità fisiche, il musicista la musica sempre più sublime. La causa profonda di questa mistica è il desiderio d’infinito, che esprimendosi diviene senso dell’eccesso. Se questo senso conserva il proprio carattere libero, impulsivo, può causare la distruzione più assoluta come la più alta evoluzione. Si tratta di una forza che la società ha ridotto all’impotenza con mutilazioni chiamate ‘motivi di bene sociale’, eliminazione di ciò che può essere fastidioso per la società, ma che invece può essere una forza salutare per l’individuo.