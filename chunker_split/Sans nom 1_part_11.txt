Vi portano infatti sicuramente ad ottenere tutto quello che avete sempre desiderato in quanto vi portano al punto centrale da cui tutto nasce: voi. La cosa più essenziale che vi sia per questo è scoprire il presente. Il presente è l’unica cosa che c’è. Ma non ce ne accorgiamo, poiché in noi ci sono più meccanismi che regolano il rapporto col tempo. Il tempo è un argomento che pur influenzando tutta la nostra vita è poco conosciuto. Molto spesso sembra sfuggirci ed essere senza controllo. Capirne l’essenza è una chiave fondamentale per il percorso sul quale ci stiamo avviando. Ad esempio quando dormiamo il tempo passa in un attimo, ma anche quando siamo svegli se non facciamo attenzione il tempo sembra passare altrettanto rapidamente. Capita quindi che siamo svegli, ma è come se dormissimo. Che cosa è che ci fa dormire e non vivere la vita? La vita passa e ci sembra magari di non essere ami stati noi stessi. Quello che ci ruba a noi stessi è il fatto di essere prigionieri dei nostri meccanismi automatici, del nostro ego. L’uomo medio non è libero.