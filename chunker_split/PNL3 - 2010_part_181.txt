Narciso muore cadendo nelle acque, ed è esattamente quello che accade a chi è preda del proprio ego, che viene preso nel “vortice del tempo”. L’enneagramma ed il tempo Tutte le compensazioni che noi cerchiamo per non vedere le nostre paure sono dei “come sé”, con questo termine indichiamo degli elementi che sono solo nella nostra mente e non sono reali. Sono compensazioni per proteggere e difendere per non vedere in faccia il mondo e per mantenerci in un costante “flusso” verso l’avanti, che ci impedisce di vivere l’istante presente. L’essere connesso, il tempo dell’ora, è rappresentabile come il centro dell’enneagramma, ed anche come il “sé intimo” che lasciamo fuori dalle nostre azioni. La società accentua ancora questo processo. La nostra società tende infatti a portare una rottura tra tempo dell’essere, cioè il tempo nell’istante presente ed il tempo del “fare” che viene vissuto come una serie di processi mirati a certi risultati che richiede continua programmazione con la minaccia di “non essere abbastanza” se non “facciamo” una certa cosa.