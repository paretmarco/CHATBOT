Allora, le rare e spontanee esperienze da molti vissute sono come fuggevoli balenii della realtà nell'oscurità della notte, che permettono di sperare ed aspirare alla conquista deliberata, cosciente e permanente di tale visione, ossia di una palingenesi ad una vita spirituale o divina. La moderna ricerca scientifica Questi sono sogni, dirà il lettore scettico, sogni come quelli della quadratura del circolo e del moto perpetuo, incompatibili con la scienza moderna. La verità è che la scienza moderna, scettica e modesta, non può dire nulla in proposito. In realtà la moderna ricerca scientifica ha ormai da tempo abbandonato i postulati di una fisica lineare e per questo limitativa. La teoria della relatività ha dovuto abbandonare i vecchi concetti dello spazio e del tempo ed ammettere un continuo spazio tempo tetradimensionale, l’equivalente della tetractis nella scienza moderna, ed ha dovuto ridurre i concetti di massa e di energia a niente altro che dei rapporti numerici. Possiamo trovare un esempio nell’analisi fisico chimica che ha, condotto alla disgregazione della molecola e dell'atomo sino ad ottenere, nella tecnica, lo sprigionamento dell'energia atomica e, nella teoria, dei residui rapporti di numeri, interi, tornando dopo tanta fatica al punto di partenza dei pitagorici.