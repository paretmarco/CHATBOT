Ma nella sua semplicità', chi fa il bagno in casa propria (da consigliarsi a tutti quelli che lo possono) e si servano di acqua piovana o di piscina non hanno bisogno che di darle solo a mezzo del fuoco il grado di calore naturale voluto, considerandosi per analogia l'acqua piovana come proveniente dai cieli cioè' efficace per se come lavanda purificante. Le acque di sorgente, scaturenti dalle sorgenti profonde o dalle rocce nelle montagne sono paragonabili alle acque fluviali, cioè' costantemente rinnovellantesi nella corrente loro e per se' filtrate sufficientemente attraverso gli strati rocciosi e arenosi da cui provengono. Così' il bagno nelle correnti dei fiumi, siano fatti nei siti più' vicini alla sorgente, affinchè' la sua purità' sia più' veramente assoluta. Fu sempre inibito il bagno nelle acque stagnanti o acque morte, perché' l'analogia riconosce all'acqua in contatto della terra la proprietà' del mestruo della donna e dello sperma nell'uomo, cioè' di fecondante e di nutriente dei principi o embrioni vitali, tanto animali, quanto vegetali, e nei pantani, negli stagni, dove l'acqua non corre, persino si attribuisce ai pesci ivi residenti e viventi, l'attributo di impurità' dei feti nella gestazione uterina.