Secondo la Psicologia Quantistica la personalità viene creata da ciascuno di noi con uno scopo ben preciso: organizzare il caos e difendersi dal vuoto interiore percepiti che in realtà è il vero sé. L’Enneagramma ci mostra nove strategie comunemente usate dalle persone che caratterizzano nove tipi di personalità ovvero nove strategie comunemente usate dalle persone per impedirci di andare nell’Essenza , percepita come vuoto e nulla. E più ci si allontana dall’Essenza più si arriva al paradosso di avere paura di connettersi al mondo, a sé stessi e anche agli altri. Da lì l’origine di molti mali. Il segreto della Terapia del Caos è il riassorbimento delle varie False identità nate in reazione al vuoto nell’Essenza che è Vera Identità. Più avanti riporteremo due esercizi che rendano più pratica e a portata di mano una simile affermazione. Li abbiamo scelti fra quelli di più facile applicazione nel bagaglio di tecniche terapeutiche di autoconsapevolezza applicate nella Psicologia Quantistica. Perché la teoria senza pratica rimane teoria. L’esercizio è fondamentale per comprendere appieno quanto la teoria descrive. Ma prima di passare alla pratica entriamo nel vivo della creazione e nascita della personalità di ciascuno di noi secondo questa affascinante neuroscienza.