Superare l’utilitarismo e stare nell’ora L’ego è composto dei nostri processi automatici, delle nostre credenze, delle nostre memorie. Più cresciamo più l'ego si sviluppa. Varie esperienze e ricerche moderne hanno mostrato come tutto il processo dell’ego sia un processo predittivo e mirato ad una utilità233. La mente utilizza la conoscenza del tempo per anticipare le proprie reazioni e preparare le proprie azioni. Una chiave fondamentale è essere capaci di compiere un’azione al di là degli utilitarismi determinati dalla ricerca di un guadagno immediato, cioè senza appoggiarsi ai meccanismi mentali di proiezione nel tempo immediatamente futuro. La chiave è farlo e stare presenti nell’ora234. Nell’ora possiamo passare oltre l'ego e percepire il “tempo assoluto”. Se andiamo al di là dell’utilitarismo, cioè della nostra proiezione nell’istante successivo, significa che andiamo al di là del “tempo lineare” ed andiamo in contatto con la parte della mente che è in connessione diretta con l’essere al di là del tempo. Questo è il significato delle antiche pratiche di controllo della direzione dell’energia.