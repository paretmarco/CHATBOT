Si hanno invece raggruppamenti nuovi, aventi una base diversa: a chiave delle serie non sta piú il segno del solstizio d'inverno bensí quello dell'equinozio di primavera. È almeno quel che il Wirth ha creduto di poter riscontrare; cosi per l'epoca fra il 4000 e il 2000 a.C. ritorna il « Toro »; per quella fra il 2000 e l'èra cristiana il segno dell'« Arie- te » e infine per quella fra il 1° e il 2000 d.C. quello dei « Pesci ». Come è noto, questi ultimi segni corrispon- dono a simboli e ad animali simbolici dei culti piú re- centi: l'Ariete (Agnello) e i Pesci nel cristianesimo; il Toro in Egitto, in Grecia, in Persia, ecc. Ma non sono nemmeno escluse riviviscenze o sopravvivenze di strati solstiziali piú remoti, per cui il materiale con cui si ha da fare è estremamente complesso e vedute, come quel- le del Wirth, presentano un eccessivo schematismo ed hanno bisogno di esser integrate con un ordine più va- sto e severo di ricerche.