D'altra parte nell'antica Roma il giorno del solstizio d'inverno, cioè il 25 dicembre, valse proprio come un « natale solare » del « dio invincibile » — natalis salis invicti — e si sa che questa festa, con la stessa data, passò per ultimo nel cristianesimo, ove, pertanto, il Na- tale appare anche come quello della Parola (del Logos) divenuta carne, « luce degli uomini ». Analoga sopravvi- venza offuscata è lo stesso albero di Natale e l'uso di accendere in esso delle luci appunto nella data sol- stiziale. Uno dei simboli iperborei che si associò al simboli- smo dell'anno è quello dell'ascia (« dio-ascia » « uomo con ascia », anche « dio spina », ecc.). L'ascia, a tal ri- guardo, allude al potere che spezza, che divide, e qui ha riferimento appunto al solstizio d'inverno, in quanto esso taglia nei due archi, discendente ed ascendente, il corso del sole e l'anno. La divisione avviene, il « figlio » nasce, sorge il segno dell'« anno nuovo », sorgono la « nuova luce » e il « nuovo sole », la bocca si dischiude, « nasce la parola » (il Logos).