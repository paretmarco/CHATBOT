Le compulsioni non sono altro che sviluppi eccessivi di quelle che altrimenti sarebbero facoltà dell’animo. Allora quest’acqua, congiunta alle ceneri (il caput mortuum) cioè a tutta una serei di elementi che prima avevamo lasciato da parte, come la fisicità ed altri a seconda delle fasi, fa nascere il «figlio dell'arte» od anche il piccolo re, o regolo d'oro, o basilisco, od anche Rebis, o Fenice, indicando con queste parole la rinascita dell’uomo. La parola rebis è interpretata Res bina, cioè cosa doppia, dagli ermetisti: ed indica appunto il carattere anfibio dell'essere nato ad una seconda vita senza perdere la prima, e quindi vivente di doppia vita, quella umana ordinaria e quella spirituale e superiore. Questo modo di essere si riflette nell’imperturbabilità di fronte alle situazioni, nella calma e nell’atteggiamento sicuro. Tutte queste denominazioni ed i disegni corrispondenti si inspirano sempre al carattere anfibio della nuova vita. Ad esempio la purpurea ed aurata Fenice è il fenicottero, uccello acquatico.