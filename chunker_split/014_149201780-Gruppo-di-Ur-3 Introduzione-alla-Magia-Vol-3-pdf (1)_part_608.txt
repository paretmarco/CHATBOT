Ad un certo punto si fece una pausa e fra i presenti fu distribuita carne di urel (una specie di grossa lucertola del deserto), consumata la quale la seduta riprese fino ad un certo stadio di saturazione, raggiunto il quale buona parte dei parteci- panti si mise ad eseguire su sé stessa le note prodezze fa- chiriche: spilloni, spiedi e pugnali infitti in varie parti del corpo. La nostra guida fece sí che uno dei praticanti abban- donasse il circolo e venisse dove ci trovavamo: potemmo constatare che gli spiedi erano confitti non solo in parti muscolari e membranose del corpo, ma anche nelle carni e nella cavità addominale. Eppure nessun versamento di sangue. Non fu questa la sola seduta del genere a cui assistetti. In un'altra Zauia, a Bengasi, potei osservare ulteriori noti fenomeni' di fachirismo: venivano ingoiati pezzi di vetro, lunghi chiodi, lucignoli accesi. Ebbi poi ad intervistare uno di coloro che compivano tali prodezze — un pescatore. Gli chiesi che avvenisse delle materie ingerite: chiodi, vetro. pietre.