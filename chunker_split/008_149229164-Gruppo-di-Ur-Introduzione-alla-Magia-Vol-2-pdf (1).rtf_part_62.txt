I segni e i riti — dice Éliphas Levi — sono il Verbo operante della volontà magica. La volontà deve esprimer si nell'azione-rito come in un Verbo perfetto. Ogni ne gligenza, parola inutile, incertezza, disattenzione o dubbio colpisce dunque di falsità o di inanità l'operazione tutta: anzi può volgerti contro le forze convocate. Quando il gesto è « realizzato », esso è realtà. Questa è la legge. E della « realizzazione », a sua volta, la Luce eterea è la chiave, come ora ti dirà. Quando il desiderio O la volontà tuoi giungono ad una forza estrema, sono legati ad una rappresentazione in tensa, che è l'idea della realizzazione o del movimento e, nel contempo, già un abbozzo, una íncipienza effettiva di questo stesso movimento in cui essa tende a tradursi. Il mago si svincola e piú in alto sale, e sospendendo la sensibilità periferica, isolandosi in estasi attiva dal corpo e quindi dall'esterno, vede luce. Al contatto con questa luce la rappresentazione giunge ad una supersaturazione dell'impulso dinamico, congiunta ad un senso assoluto, irrefragabile, fatale, di certezza.