Come tale, esso rappresenta l'origine, l'asse, mentre le altre specie rappresentano direzioni laterali o diver- genti, per non dire dei sottoprodotti. Con una immagine, già usata da « La », posso forse in- dicare meglio ciò che altrimenti, ad esser compreso, richie- derebbe un lungo giro di concetti. Immaginiamo qualche cosa come un assalto, come una impresa di conquista. Un gruppo di forze, strette in unità, affrontano il pericolo, volgono verso lo scopo. Si impe- gna la lotta. Sul fronte scoperto gli uni cominciano a cadere, gli altri avanzano. Si incontra la resistenza, co- mincia la mischia. L'impeto flette. Pochi riescono a man- tenere la direzione originaria — come in una scia, essi lasciano dietro di loro, dispersi, arrestati, sacrificati o ab- battuti, la maggior parte di quelli, con i quali erano in- sieme al principio dell'impresa. Il gruppo dei superstiti tien fermo, avanza ancora: sempre combattendo, giunge ad aprirsi una via, raggiunge infine la posizione che era meta dell'impresa, la conquista, la mantiene, pianta in essa la propria insegna.