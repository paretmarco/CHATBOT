La prima direzione nella quale guarderà è facile che sia il canale d’accesso, in quanto sarà la direzione che la sua mente prende quando deve trovare nuove idee ed informazioni. Ecco lo schema: Il Visivo guarda in alto come se cercasse la risposta in un mondo immaginario sopra la sua testa; l’Auditivo guarda in orizzontale; il Cenestesico rivolge lo sguardo in basso. È importante cogliere l’attimo prima della risposta in quanto i suoi occhi potrebbero andare in più direzioni, in quanto ricerca in più canali sensoriali. Dovete prendere in considerazione l’ultima direzione prima della risposta. In questa maniera otterrete il suo CANALE DI ACCESSO che vi consentirà di entrare in sintonia con il vostro interlocutore. Se invece gli sottoponete una domanda che presuppone una riposta più lunga stimolerete i suoi processi riflessivi e vi fornirà il secondo canale che utilizza meno frequentemente nella comunicazione rispetto a quello di accesso cioè il canale di elaborazione. Lo schema di movimenti oculari sarà lo stesso. Vedremo in seguito come verrà gestito. Le Parole Un altro sistema per individuare la tipologia è costituito dai predicati verbali che maggiormente vengono utilizzati durante l’interazione. Qui di seguito troverete una lista dei più utilizzati.