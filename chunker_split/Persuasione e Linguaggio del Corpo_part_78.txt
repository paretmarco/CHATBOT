Il magnetismo porta la persona a percepire il tempo nell'ora ed è strettamente legato alla presenza. Soprattutto il magnetismo è la forza più sottile che ci sia, in quanto nessuno può pensare che questo esista. Il magnetismo è strettamente collegato al concetto di ATTRAZIONE. In altre parole la persona magnetica SI FA GUIDARE E COGLIE. Il magnetismo è strettamente legato all'ENTUSIASMO che a sua volta è collegato al non farsi bloccare o limitare da un avvenimento. L'entusiasmo apre la mente. Tecnicamente la nostra attenzione, quando abbiamo entusiasmo, è duplice, composta sia da prima che da seconda attenzione. E' importante capire che le idee fisse limitate sono il contrario del magnetismo. Il magnetismo è in sè contagioso ed aumenta l'energia vitale dell'altra persona. E' questo che lo rende utile in terapia sotto la forma di pranoterapia: il mio flusso vitale da aiuto ad un'altra persona. Il magnetismo è un'energia strettamente legata a quello che gli indiani chiamano "Kundalini". E, nella letteratura moderna, una tra le persone che maggiormente si avvicina ad alcuni concetti del Magnetismo è Reich, con la scuola dell'energia orgonica. L'energia orgonica è energia di vita ed è strettamente legata all'energia sessuale.