Significa che PREFERENZIALMENTE elaborerà per immagini e soprattutto lo farà nei momenti cruciali per lei o sotto tensione. Se voglio quindi entrare in sintonia con lei devo usare tutto quello che è collegato al mondo delle immagini. Analogamente se ho di fronte un Cenestesico che elabora per sensazioni, gusto e odori e voglio descrivergli una giornata al mare, è inutile parlargli della “luminosità” del sole, della “trasparenza dell’acqua” e del “colore della sabbia”. Invece dovrei parlargli della “sensazione dell’acqua sulla pelle”, della “brezza marina che accarezza il mio volto” e del “bruciore della sabbia sotto i miei piedi”. Come comprendere il canale dominante Ma come facciamo a capire la tipologia di chi abbiamo di fronte? Per determinare la tipologia dominante utilizzeremo una serie di INDICI. Indici Fisiologici Un primo sistema è costituito dall’osservazione della fisiologia del nostro interlocutore in quanto ogni tipologia risponde a determinate caratteristiche. In particolare l’osservazione della Fisiologia tenderà a darci il “canale d’accesso”, ovverosia il sistema primariamente utilizzato per orientarsi nella realtà.