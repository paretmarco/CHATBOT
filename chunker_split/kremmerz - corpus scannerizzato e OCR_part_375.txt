Quando studieremo i mezzi di sviluppo delle proprietà' occulte e primitive dell'anima o psiche umana e i mezzi per impedirne l'espansione, vedremo che L'uomo psichico in molti momenti della vita si allontana dal campo fisico senza che la conoscenza ce lo dica e ce lo confessi. In questi atti di mobilita' espansiva incosciente dell'anima, homo loquitur... e quel che e' più' strano parla comunicando le proprie virtualità'. Ho detto che dalle abitudini corporali comincia l'abitudine del silenzio dell'anima, questo enunciato merita un breve commento. Ciò' che con questa parola anima o psiche, o corpo lunare, o Maria noi diciamo e' il punto più' suscettibile nei profani sui quali si agisce per suggestione, per autosuggestione o per magnetizzazione ed incantesimo. Il novizio allo studio della scienza Secreta sarà' certamente edotto di tutte le moderne investigazioni profane da risparmiare a me il compito di spiegare queste parole, poiché' per anima o corpo volante deve intendersi la somma del corpo lunare, mercuriale e della intelligenza solare Questo complesso anima ha un corpo lunare molto sensibile e molto materiale negli uomini ordinari, con poca o nessuna predominanza del sole o intelligenza centrale, in modo che questo secondo animale nell'animale uomo, ha tutte le proprietà' dell'uomo.