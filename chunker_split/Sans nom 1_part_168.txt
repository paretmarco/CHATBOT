Perche? Sempre per lo stesso motivo: perchè cioè la tensione cessa. Ma in realtà la chiave vera non è la tensione, bensì l’attenzione. Il piacere per molte persone esiste tuttavia solo nella tensione. I fisiologi ci specificheranno: attività cardiaca aumentata, polso più forte, plenitudine dei vasi capillari, respirazione accelerata, ecc. ecc. Ma questo significa sentire gli stimoli del corpo. Chi gode di più e anche chi soffre di più è quindi colui che maggiormente è sensibile agli stimoli. Premesso questo possiamo chiederci se non esiste un piacere sempre rinnovato. Si, esiste, ed è quello cui vi guidiamo in quest’opera. Esso nasce dall’essere nell’istante presente, saper vedere la realtà quale essa è, dall’uscire dai meccanismi abitudinari che ci impediscono di meravigliarci di fronte al mondo. Se noi viviamo nel tempo programmato, questo non basta mai e quindi è difficile ottenere appagamento. Il problema non è se il tempo scorra più in fretta o più adagio. Non lasciamo che il soddisfacimento sia una realtà. Cerchiamo di raggiungerlo nel futuro, di catturarlo e legarlo, facendone un “presente”.