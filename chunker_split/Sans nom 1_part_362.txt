In tale stato “io-non io” la coscienza non è più legata al limitato “ego” umano né semplicemente alla limitazione della persona corporea, bensì si estende ad un livello più completo. Vi è una connessione con il concetto di “intelligenza del corpo” o “intelligenza immediata” nel senso che il movimento non è mediato (ostacolato) dal mentale dell’ego. “Vi è un io che è pura coscienza, che è cosciente del ‘grande vuoto’ e nello stesso tempo non è toccato dall’esperienza”.298 299 Salute Questo “elisir di rigenerazione” non allora solo un’immagine poetica, è una realtà da intendersi però non come un prodotto, bensì come un risultato. La direzione nella quale ci siamo mossi in queste pagine è infatti di salute, nel senso della perfetta armonia. La salute è un movimento fluente e parte dall’interno. Per l’uomo medio la cura della salute ha luogo solo al livello esplicato materiale in un dinamismo di causa-effetto. Ma quella che chiamiamo salute è solo l’esplicazione in un piano materiale di un livello più profondo, un ordine implicato delle cose.