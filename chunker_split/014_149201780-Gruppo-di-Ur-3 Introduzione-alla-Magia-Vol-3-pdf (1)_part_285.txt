In ge- nere, consigliamo lo studio delle opere del Guénon a quei nostri lettori che non le conoscessero, perché sono uniche nel loro genere e nel loro valore, mentre esse pos- sono fare da controparte integrativa a molto di ciò che noi stessi abbiamo esposto — almeno, per quel che ri- guarda l'essenziale. Invece, quanto ad alcuni punti parti- colari, s'impongono da parte nostra delle riserve, perché spesso l'orientamento del Guénon risente di una linea di pensiero diversa da quella che sta a base delle nostre for- mulazioni e, inoltre, perché, mentre l'indirizzo del Gué- non è essenzialmente teorico, il nostro è invece essen- zialmente pratico. Sarà utile, pertanto, considerare bre- vemente come stanno le cose a tale riguardo, onde chi ci segue possa stabilire il modo con cui egli può utilizzare adeguatamente quanto espone il Guénon, ai fini dell'in- tegrazione anzidetta. Per quel che riguarda le divergenza in fatto di dot- trina, noi qui le accenneremo semplicemente, senza fer- marvici. Noi dissentiamo dal Guénon circa i rapporti esi- stenti fra iniziazione regale e iniziazione sacerdotale, circa il suo schema relativo ai Piccoli e ai Grandi Mi- steri, infine circa la restrizione del termine « magia » ad un suo significato inferiore e peggiorativo.