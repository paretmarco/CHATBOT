Il secondo, appassionato della stessa tecnica, viveva in città e trasmetteva appieno una seconda maniera di operare, intensa e legata all’ispirazione. E’ importante inoltre capire che quella descritta in questo libro è una “scienza” intendendo la parola “scienza” nel suo significato etimologico: “una conoscenza in grado di portare dei risultati tangibili a partire da una conoscenza”1. Successivamente, grazie alle indicazioni di questi Maestri mi sono approcciato all’opera di tutti i principali scrittori del campo magnetico tra i quali Franz Anton Mesmer. Franz Anton Mesmer espone nella sua opera la sua teoria del Magnetismo Animale alla quale cerca di dare anche una valenza universale per la comprensione del mondo che possa anche essere accettata dalla scienza del suo tempo. Si tratta di una visione vastissima, che parte dalla cosmologia e dall’Universo per arrivare all’organizzazione della società (parte mai pubblicata in Francia per ragioni politiche), toccando anche l’organizzazione religiosa, arrivando a toccare tutti i vari fenomeni fisici e psicologici conosciuti a quel tempo. Difficilmente un’opera del genere può essere opera di un uomo solo. Mesmer stesso afferma di aver creato la sua teoria partendo da varie fonti.