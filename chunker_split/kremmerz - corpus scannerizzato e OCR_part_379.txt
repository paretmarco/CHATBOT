Ma queste magnetizzazioni e suggestioni non sono che le tipiche e sperimentali, ma nell'uomo consorzio tutto e' magnetizzazione e suggestione allo stato di veglia. Il professore dalla cattedra della scuola suggestiona il suo discepolo presentando le cose non come sono, ma come lui le vede, o meglio come i suoi predecessori le hanno fatto vedere a lui, e la scienza profana non e' che una maniera relativa di vedere le cose da un aspetto unilaterale (29). Le religioni rituali come la cattolica non sono che suggestioni per mezzo di apparati scenici. La morale che si predica nella società' umana e' una suggestione reciproca creata dalla necessita' della società'. La reclame, il teatro, le feste politiche, gli apparati sfarzosi delle corti, le decorazioni, le lussureggianti manifestazioni della ricchezza non sono che apparenze suggestive delle cose. Tutta questa serie, di catene suggestionali, carica delle quali va innanzi la così' detta società' civile, forma la sostanza di quel grandioso simbolo assiro che si chiamo' la Grande Astarte. La Grande Astarte e' la dea magnifica a cui i volgari delle masse bruciano incensi, ed e' il simbolo idolatrico più' completamente perfetto, cioè' muliebre, lunare cangiante.