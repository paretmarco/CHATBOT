Vivere in perfetto esilio dal mondo e' una via direttissima pel paradiso o per l'inferno. Il silenzio della natura quieta ed ordinata che ci circonda e' un esempio cronometrico dell'ordine eterno che si rispecchia nella verginità' di tutte le anima pure. Nella società' umana tutto e' artificio, e fuori la società' tutto e semplicità', e' ordine, e' natura. La contemplazione della natura nella sua semplicità' e nel suo ordine, ci riconduce insensibilmente verso la fonte originale, noi ci sentiamo semplici e grandi come nell'ordine la natura e' semplice e grande. Ma se lontani dall'artificio sociale, la nessuna volontà' ad essere felici nella Luce ci spinge a desiderare quello che dovremmo sfuggire, l'inferno e' aperto. Osservasi che nella lettura delle coordinate manifestazioni della Vita universale prende origine ogni profezia efficiente. Nella solitudine, prima che il novizio impari a leggere in se', legge e parla con la natura delle cose create. In certe ore del giorno e nel silenzio della notte tutto parla intorno a te nella solitudine armoniosa dove tu cerchi che il tuo Dio si riveli a te.