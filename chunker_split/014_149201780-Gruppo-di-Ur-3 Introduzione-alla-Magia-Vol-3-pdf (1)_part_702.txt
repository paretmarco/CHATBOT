Essa è caratterizzata dal fare del subconscio (che essa identifica con l'inconscio) la parte essenziale dell'Io per- ché ad esso rimette ogni forza motrice della persona- lità e della vita cosciente. Cosa, che evidentemente può avere una qualche realtà nel solo caso di un tipo umano affatto degradato. Quanto al contenuto del subcosciente, per questa psicanalisi esso, come è noto, avrebbe un caratte- re quasi esclusivamente sessuale, comprenderebbe impulsi sessuali « rimossi », cioè non riconosciuti, non accettati, inibiti dalla coscienza di veglia; impulsi che in forma di « complessi » vanno allora ad esercitare una azione più o meno patogena sulla vita psichica. A che piano si sia condotti da vedute del genere, non occorre dirlo. Da ritenere è solo il concetto freudiano della libido, che non vorrebbe significare sessualità se non in senso generalizzato, sebbene nella sessualità, nel piacere del sesso, si riconosce la sua estrinsecazione piú tipica. Libido è il piacere di ogni identificazione, di ogni contatto, anche se l'oggetto non abbia relazione diretta con la donna, ma sia una cosa, una imagine, una idea, una sensazione. Per il Freud, il subcosciente si sostan- zia di libido.