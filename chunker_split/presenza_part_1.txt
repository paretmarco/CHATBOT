Cosa è il “magnetismo personale”, quella dote desiderabili che alcuni sembrano avere ed altri no? La persona che ha “magnetismo personale” sembra farsi amici gli altri con facilità, ottenere dalla vita le cose che le chiede anche in situazioni dove gli altri hanno difficoltà. Ha controllo di sé, non è preda dell’abitudine, ed ha meno necessità e più possibilità degli altri. Come è possibile? Per spiegarlo concetto possiamo connetterci in parte alle moderne teorie sulla “legge di attrazione”. Questa afferma in estrema sintesi che tendiamo ad attirare a noi persone e situazioni connesse ai nostri pensieri. Ne consegue che se pensiamo di non meritare o di non poter ottenere otterremo quello che ci aspettiamo. In altre parole chi pensa che la vita gli riservi solo disgrazie le trova, e chi ha invece un atteggiamento più positivo trova possibilità dove gli altri non le vedono. Se pensiamo continuamente a qualcosa è come se la chiedessimo all’Universo. “Chiedete e vi sarà dato”, ma non dovremmo chiedere quello che non vorremmo avere! Il concetto di magnetismo personale pur comprendendola, è però anche più vasto della semplice “attrazione” nei confronti della realtà. Vi è un qualcosa di centrale e di assiale nella persona che manifesta magnetismo personale. Non tutti hanno infatti la stessa forza attrattiva nei confronti delle circostanze. Per indicare questa differenza di forza mentale è necessario capire da dove i pensieri si originano. I pensieri prendono infatti forza da noi. Se abbiamo poca vitalità, poca energia, ovviamente i risultati saranno ridotti. Saremo come un magnete scarico.