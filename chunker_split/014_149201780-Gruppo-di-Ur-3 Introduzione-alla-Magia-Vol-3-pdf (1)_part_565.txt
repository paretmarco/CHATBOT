Questo sbocciare della cosa ignota e pure non nuova, questo diffondersi in tranquilla trama della cosa sbocciata aveva come « sbloccato » iI cuore, aveva sciolto i legami, e le cose non apparivano assonnate, mescolate e confuse nel- l'inquietudine dei desideri, ma libere, nuove, sciolte e splen- denti nella calma e pura luce della natura. Tutto l'antico essere — quell'essere che si chiamava col mio nome — era estraneo e lontano; pure gli elementi di quell'essere dove- vano essere stati sintetizzati e purificati e, di questa sintesi, l'essenziale era diventato « io », intelligenza pura, dischiusa a guardare in un mondo senza tempo l'infinita meraviglia di tutte le cose. C'era il sole nel cielo e nuvole luminose, uccelli tra gli alberi e sul lago, voci lontane: immensa pace.