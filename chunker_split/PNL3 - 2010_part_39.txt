La comunicazione dell’uomo medio è frutto di meccanismi automatici appresi in passato in famiglia oppure in altre situazioni e comprende una serie di comportamenti non verbali dei quali non siamo più consci. Noi non ci rendiamo conto di ciò. Durante un processo comunicativo infatti tendiamo ovviamente ad essere coscienti solo della parte conscia della mente. E questo è paradossalmente più marcato quanto più un colloquio è importante. Infatti entriamo in uno stato di tensione che riduce il campo d’attenzione, ci impedisce di autoosservarci. In certi casi potremo essere attenti alle sole parole pronunciate dimenticando tutto il resto, il nostro atteggiamento, la nostra gestualità etc…. Ma la nostra comunicazione è molto più delle parole che utilizziamo che rappresentano la parte gestita dalla nostra mente logica. In percentuale il 38% è costituito dal tono di voce e il 55% dalla mimica e dal linguaggio del corpo, rappresentando una percentuale pari al 93%. Il restante 7% è gestito dalla parte logica ovvero dalla parola. Presupposto di PNL3: la parte della comunicazione non verbale è più importante della parte linguistica.