Senza entrare troppo nei dettagli possiamo qui limitarci a dire che al momento della nascita siamo ancora integrati nel tutto. Dal momento in cui ciascuno di noi si rende conto di essere staccato dalla propria madre e dal tutto ecco che inconsciamente si dà una spiegazione, un motivo: è il c.d. FALSO NUCLEO. L’esperienza di sé stessi come separati dalla propria madre provoca un intenso shock al sistema nervoso del bambino: ne deriva una ferita narcisistica. Nel momento in cui si verifica questo shock , il Falso Nucleo del bambino comincia a solidificarsi. Questo Falso Nucleo è la sua falsa conclusione su di sé come individuo separato dalla mamma. Il Falso Nucleo in realtà è una Falsa Causa. Questa Falsa Causa determina la nascita di un FALSO SE’. Il FALSO SE’ deriva da due possibili reazioni e effetti della separazione: 1- Reazione dimostrativa ovvero è possibile reagire comportandosi in modo da realizzare e dimostrare la Falsa Causa oppure 2- Reazione compensatoria ovvero è possibile reagire in compensazione e quindi neutralizzazione della Falsa Causa Il Falso Sé potrebbe tentare di superare il Falso Nucleo guarendolo, nascondendolo, spiritualizzandolo, trasformandolo o giustificandolo. Questi sono tutti tentativi gestiti dal Falso Sé nel suo ruolo compensatorio.