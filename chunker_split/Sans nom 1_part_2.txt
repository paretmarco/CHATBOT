La tradizione occidentale è derivata storicamente dagli egizi, passata ai greci ed ai romani e continuata segretamente e successivamente ad esempio da gruppi gnostici, da alcune correnti rosicruciane, dai “Fedeli d’Amore” (un gruppo cui appartenne anche Dante Alighieri), e da altri ancora2 ancora vive nonostante secoli di dominio di un pensiero che si è allontanato a poco a poco da quello che è veramente importante e verticale per andare verso una orizzontalità sempre più manifesta. Ma la vera crescita dell’uomo non è nell’orizzontale. E’ in un’altra direzione, nella verticalità, che è la vera chiave per manifestare i potenziali nascosti dormienti all’interno di tutti noi. Anche se vi è un considerevole “corpus” scritto, senza una trasmissione orale il vero nucleo di queste tradizioni sfugge, perchè l’uomo occidentale ha vissuto una profonda trasformazione della società che lo ha portato ad alienarsi da sé stesso. Per millenni molte tecniche qui trascritte sono quindi state trasmesse solo per passaparola, ma nel mondo attuale vi era il serio rischio che andassero perse per sempre oppure non capite nel loro significato.