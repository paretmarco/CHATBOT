A questo punto assumeremo un’aria interessata e domanderemo: “ma scusa, per diventare un bravo “Y” (= ad esempio nel caso precedente “un bravo coach”) di cosa ho bisogno?” E’ importante che questa domanda venga posta con INTERESSE se vogliamo avere una buona risposta. La risposta che otterremo è molto probabilmente un VALORE IMPORTANTE per il nostro interlocutore. A questo punto l’ultimo passaggio sarà per scoprire l’EQUIVALENTE COMPORTAMENTALE. Con queste parole intendiamo il comportamento che corrisponde alla parola / valore che ci è stato detto prima. Mettiamo ad esempio che la persona ci abbia risposto con la parola “attenzione agli altri”. A questo punto chiederemo: “E cosa intendi specificatamente con la parola “attenzione agli altri”? Continuiamo fino ad avere una chiara idea di quello che il nostro interlocutore ci dice. Troppo spesso infatti si comunica con parole che hanno un significato differente per le varie persone che partecipano al dialogo. La ricerca dell’equivalente comportamentale ci permetterà di andare al di là delle etichette e capire quello che il nostro interlocutore veramente vuole dire. Altri punti importanti per applicare questo metodo Siate sciolti e tranquilli. Immergete le frasi precedenti all’interno di un dialogo.