È in un senso molto speciale, non materiale, e non valevole per una considerazione biologica, che si può dire che in quanto la linea centrale UU passa per l'origine dei vari tipi dell'animalità, l'uomo, prima di apparire come tale quaggiú, visse nella gerarchia delle forme animali. Non si tratta, pertanto, di nessuna delle forme animali che sono manifestazioni terrestri e storiche anteriori al- l'uomo: si tratta invece di ciò, cui nelle antiche tradizioni misteriche corrispondevano gli « animali sacri ». Nel culto di tali « animali », che in forma involutiva e ristretta spesso si ritrova anche in certi popoli primitivi, si cela il ricordo di questa conoscenza, di questa coessenzialità., ri- fercntesi ad altri piani o stadi di esistenza. Gli « animali sacri » sono potenze di vita che facevano parte dell'uomo primordiale, e da cui egli si è staccato per andare oltre; sono non animali singoli, ma le « anime di gruppo », i dèmoni, il cui corpo è la vita complessiva di una data specie animale — e, ognuno, una esperienza trascenden- te, esaurita e abbandonata nella scia del passato attra- verso una specie di catarsi, di purificazione.