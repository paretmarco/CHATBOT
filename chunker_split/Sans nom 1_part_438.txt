In altre parole voi dovete operare con la perfetta convinzione che la qualità da acquistare vi è indispensabile ed è per voi un dovere possederla; e con fede che con l'auto-magnetizzazione potrete facilmente conseguirla.335 Occorre l'esame profondo di ciò che realmente ci necessita e dobbiamo ottenere; e poiché non possiamo scindere l’uomo dall’universo, conviene collegare i motivi del fatto con tutta l'organizzazione individuale e cosmica. Un altro punto preliminare, degno della massima considerazione, è il seguente: non abbandonatevi ogni sera a cercare di ottenere risultati disparati336. La via del perfezionamento fisico e morale è fatta di gradini: non affrettatevi a posare il piede sul secondo prima di trovarvi ben saldi sul primo. Esame di sé come punto di partenza Noi non sapremo consigliarvi abbastanza di studiare voi stessi, i vostri bisogni, i vostri difetti, vedere quale vi rechi più danno e sia nello stesso tempo più facile da eliminare. Solo dopo questo esame, e dopo esservi bene impossessati della tecnica e dello spirito dell'auto-magnetizzazione, iniziate la pratica nella via scelta, insistendo in essa fino a quando il risultato divenga certo e durevole. Nessuno può conoscere il cammino da percorrere se non sa da che punto incominciare il suo viaggio.