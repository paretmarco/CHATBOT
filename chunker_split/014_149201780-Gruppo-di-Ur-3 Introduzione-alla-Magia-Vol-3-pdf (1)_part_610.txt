Confesso che mi fu spesso utile un espediente non del tutto corretto: facevo strabiliare con le mie conoscenze in fatto di dbikr, di formule segrete e di segni, non pochi gruppi arabi, che supponevano che tutto ciò mi fosse stato trasmesso, per una mia qualificazione e iniziazione, da chi sa quali maestri. Essi non sapevano che eran cose portate al- la conoscenza di tutti in Europa attraverso opere, come ad esempio quella di Dupont e Coppolani sulle Confraternite mussulmane pubblicata ad Algeri. L'avviamento decisivo doveva occorrermi diverso tempo dopo a Tert, località vicina a Derna. Sapevo che là risiedeva un misterioso vecchio dedito alla vita ascetica e godente di particolare prestigio, malgrado le sue misere condizioni economiche. Lo pregai di venire da me, cosa che egli a tutta prima declinò, dicendo che non si sentiva degno di avvicinare un grande capo italiano. Infine accondiscese. Ed avvenne qualcosa di singolare: un immediato comprender- ci. Egli mi disse che mi riconosceva, che sapeva già che avremmo dovuto incontrarci. Quando ci separammo, volle che accettassi da lui un anello, da cui non avrei dovuto mai separarmi: d'oro, con due sfingi che serrano uno zaffiro.