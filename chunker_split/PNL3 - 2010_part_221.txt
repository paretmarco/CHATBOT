Fase 3: Valore/Compulsione: “Conoscere” accompagnato dal pensiero nascosto “conoscere è potere” Il pensiero della Fase uno “non valere nulla” è anche alla base di un atteggiamento tipico del cinque che è l’Avarizia34. Infatti si crea il pensiero che “si è perché si ha”. Questo spiega ad esempio l’avarizia di tipo intellettuale: i tipi Cinque bevono fiumi di conoscenze ma non le cedono a chi gli sta attorno. Un’altra ragione dietro l’avarizia è che il tipo Cinque Ricercatore/Eremita ricerca l’indipendenza in modo da poter badare a se stesso senza che gli altri possano invadere il suo spazio privato. La sicurezza materiale gli assicura l’indipendenza. Questo fa sì che spesso il Cinque personalmente non pensi di essere avaro, ma semplicemente pensi di dover mantenere quello che serve per vivere. Infatti il Cinque non ha tanto una mentalità mercantile e cerca di evitare i rischi dietro ai guadagni troppo rapidi. La necessità di un dominio in una zona può anche essere relativa ad un “Campo di conoscenza”. In tal caso il tipo cinque ricercherà il massimo di informazioni.