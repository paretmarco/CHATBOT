Ciò che tu altrimenti hai inteso per simboli intendilo ora, anche, in magica aderenza con la realtà: Opera, dunque, che usa uomo e donna congiunti per raggiungere l'Originario, che usa il sesso pel trascendimento del sesso * la riconquista del potere sulla Vita. Ricòrdati per primo di ciò che già ti ho detto (vedi voi. I, cap. I, pp. 22 sgg. ): la Vita è V , le Acque, la forza corrente che dal fondo trasporta gli esseri tutti. Gli uo mini, non la conoscono: ché essa sta al centro, ma, loro, stanno fuori: il mondo della loro « coscienza » si muove sopra la forza profonda come un mondo di echi, di sen sazioni, di « fenomeni ». Ma pure ti dissi di denudamenti, in cui per baleni ti sarebbe possibile sorprenderla, quella forza, e l'orgasmo dell'amplesso fisico è uno di quei momenti, siffatto, che se sai, è nella sua natura radicale che quella forza ti si rivela: in quella che ti trascende — e che ti uccide. Considera, infatti: uomo mortale, tu non sei la vita.