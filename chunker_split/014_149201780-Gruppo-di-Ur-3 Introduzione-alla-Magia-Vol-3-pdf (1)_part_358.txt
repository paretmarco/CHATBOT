Divenendo potere di iniziazione attiva (so- lare), ogni vittoria crea un ente, che dal destino e dal- l'individualità dell'uomo mortale, da cui si trasse, è or- mai disgiunto. Forza che si regge in sé, senza bisogno di materia, essa è virtualmente principio di una influenza ef- ficace e di una « tradizione » — nel senso magico e tecnico, che tu devi ormai aver compreso. Non « santificante » è tale « influenza » — ma, ap- punto, trionfale. Riti, che agiscano secondo le leggi tra- dizionali della simpatia, possono attrarla. L'azione sa- crificale può darle un corpo momentaneo, in cui si ma- nifesti e si moltiplichi. Il culto istituzionale ne fa una « presenza » latente ed occulta dietro una razza, qual- cosa che come « fortuna », energia o ispirazione può aggiungersi alle forze umane della stirpe cui appartiene, ogni qualvolta si produca uno stato atto a creare un contatto. Cosî la celebrazione del Cesare morto a Roma si confondeva con quella della sua vittoria, e nel Cesare si celebrò un « perpetuo vincitore ». Sono aspetti della « tradizione dei guerrieri », che è effettiva, ed ha una sua anima occulta.