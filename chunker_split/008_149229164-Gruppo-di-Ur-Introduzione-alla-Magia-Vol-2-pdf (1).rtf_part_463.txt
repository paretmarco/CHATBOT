In primo luogo, perché quel che ancora sussiste come « morale » non ha nessuno dei caratteri di una norma sacra tradizionale, ha una por tata unicamente umana e sociale. In secondo luogo, perché l'uomo moderno è sempre piú divenuto uno « sradicato »; i suoi collegamenti con le forze piú profonde della vita sono divenuti minimi, ma nel senso non di una liberazione. bensì di un imbastardimento, di un passaggio dal regno della qualità a quello della quantità e del numero. Per un verso, ciò minimizza molte reazioni del genere interno anzidetto, che l'agire ànomo del singolo può suscitare Il male è che da una simile situazione non si può trarre il menomo vantaggio dal punto di vista iniziatico, per la temibile caduta di livello spirituale che nell'uomo moder no fa da controparte a quel distacco. In ogni modo, la ragion d'essere di alcune norme di condotta raccomandate ín civiltà di altro tipo nello stesso àmbito iniziatico, data la differente situazione, risulta relativizzata. Per cui, oggi quanto mai è inconcludente introdurre considerazioni mo ralistiche e moraleggianti nel campo iniziatico.