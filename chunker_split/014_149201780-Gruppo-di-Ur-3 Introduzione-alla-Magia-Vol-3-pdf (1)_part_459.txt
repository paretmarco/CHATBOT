Mi sembrava di realizzare materialmente la ve- rità esoterica, che « la vita è un viaggio durante le ore della notte », come è detto in uno dei più strani testi indù. Ricordo l'ultimo chiodo conservato come estrema ri- sorsa, che dal compagno, in una fessura trovata a ta- stoni, venne piantato martellando forsennatamente nel- l'oscurità senza sbagliare un colpo; e una successiva di- scesa utilizzando un risalto minimo che di giorno non si sarebbe visto ma che alle mani che tastavano nel buio parve un monumento. Mentre tenevo il piede su di esso ad assicurar la corda, la voce dell'amico disceso dette improvvisa un grido. Egli aveva toccato il nevaio! Era la fine della lotta, la conclusione, la salvezza dopo l'interminabile insidia! La sicurezza vicinissima mi fece sembrar maggiore il rischio dell'ultima calata. Accarezzai piano la sporgenza come affidandomi alla benevolenza del suo attrito trat- tenente la fune e mi avviai curando meticolosamente di tener questa ben tesa contro la parete.