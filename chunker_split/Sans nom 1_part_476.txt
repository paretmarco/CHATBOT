- La donna che io desidero non può essa stessa offrirsi, se io non oso farmi avanti. - Io incomincerò ad agire per dimostrarle il mio interessamento e cercherà con seria meditazione tutte le probabilità dipoterle esternare il mio amore, astraendo da ogni emozione autoindotta ». 14. Metodo immaginativo per vincere ed avvincere un’altra persona La formula è qui determinata dalla necessità a cui si vuol provvedere. Ciò che importa è di vedere in tal caso nel liquido o nel vetro luminoso il vostro avversario sbaragliato e vinto dalle vostre ragioni. Crediamo inutile dare altre formule dal momento che nessuna di esse può servire definitivamente allo scolaro per le ragioni anzidette. D'altra parte le necessità alle quali può applicarsi il processo sono infinite, ad esempio: Lavorare molto senza sentirsi affaticato. Acquistare la facoltà della pronta percezione. Essere suscettibile al bello. Studiare o leggere con profondità e serietà. Perdonare e dimenticare nemici ed ingiurie. Abolire lo stato di vagabondaggio cerebrale. Diventare influenti. Altre infinite suggestioni ciascuno di noi troverà considerando la propria condizione sociale, la propria professione, le necessità vicine e lontane alle quali deve far fronte.