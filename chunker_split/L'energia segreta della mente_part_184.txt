Essi sono espressione della dinamica recettiva di reazione all’ambiente. Sono espressione del nostro inconscio, dinamismo o «spirito vitale» (simbolo A14). E il nostro essere infracosciente 15. Facciamo un esempio. Nello specchio, l’immagine che vediamo ci appartiene, però da un altro punto di vista. Oppure, se una luce viene proiettata in una stanza, ogni elemento che vediamo in una stanza è in realtà la stessa luce che, riflessa sui singoli oggetti, arriva a noi. È quindi una luce riflessa (da qui la somiglianza col principio «lunare»). La realtà esterna arriva a noi mediata (riflessa) dal nostro essere infracosciente, con la cui energia dobbiamo allora entrare in contatto. Il terzo principio neutro è il principio corporeo fisico, sede delle funzioni sensoriali 16 simboleggiato dal simbolo G17. Normalmente percepiamo il corpo solo attraverso la lente delle nostre emozioni e dei nostri pensieri. Continuando la pratica della presenza alla propria corporeità «scindiamo» allora la percezione del corpo dai pensieri che abbiamo. Percepiamo il nostro essere biologico. E a questo punto anche il fuoco di coscienza contenuto in nuce in tale zolfo I18. comincia a essere via via più percepibile. • Esercizio 37: attenzione al corpo Un esercizio consiste nel portare l’attenzione nel nostro corpo, ma ogni volta con uno schema differente. Ad esempio camminando possiamo incominciare a sentire la nostra testa, e poi il nostro stomaco, e poi il piede, e poi le orecchie ecc… cambiando via via lato e schema di attenzione. Noteremo lo svilupparsi di uno stato espanso.