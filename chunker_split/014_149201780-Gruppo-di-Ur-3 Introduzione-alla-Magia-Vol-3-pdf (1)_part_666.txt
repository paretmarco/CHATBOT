Fra gli eccitanti rientra il tabacco. Per esso si deve ripetere quello che si è detto or ora: l'abitudine, nella vita profana ne paralizza l'utilizzabilità. Invece l'uso sal- tuario di tabacco forte e autentico (per esempio sigari tipo Brasile o Avana), se lo si sopporta, può provocare uno stato di ebbrezza attiva nel quale si mantengono tutte le facoltà intellettuali e volitive. Fra gli indigeni di America succhi altamente concen- trati di tabacco a digiuno erano e sono usati per scopi iniziatici e come preparazione a visioni dei neofiti in ritiri sui monti. Ma si conosce poco piú di questa vaga indicazione. Gli euforici portano più oltre la stessa azione degli eccitanti, senza ancora provocare particolari cambiamenti di stato. Vi si possono annoverare la simpamina, il pervitin, l'aktedron ed altri preparati del genere. Di- pende dall'equazione tossica personale quale di queste sostanze può produrre un vero stato euforico, i cui effetti positivi possono essere una piú alta presenza lucida a sé stessi e una dinamizzazione delle facoltà psi- chiche e anche dell'intelletto. Il discepolo non deve però lasciare che questi vantaggi si sprechino, non approfittandone per scopi comuni.