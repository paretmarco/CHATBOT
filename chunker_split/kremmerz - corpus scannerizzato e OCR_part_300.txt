Ecco la realta'. Lontana da essa, non v'e' che il sogno, l'illusione, la follia della vana ricerca. Gli spettri sono memorie dei sensi che tacciono. L'ideale aspirazione ad un dominio di questo essenziale nutrimento di tutte le idee fatte e' poesia malvagia che ci allontana dalla verità'. Eva, la madre dei vivi, vive nel regno dell'Orco incantatore, e ha dimenticato il Cherub dalla spada fiammeggiante che la espulse dal Paradiso biblico. Il sudore della fronte e' delizioso preludio al sapore del pasto quotidiano. Il dolore del parto e' un melanconico ricordo che tace quando le delizie d'Imene la spossano. Il novizio al Maestro domanda: "E' questa la realta'? E' questa la unica verità'?" Il Maestro risponde: - (Separa) -. L'atto di separazione e' una linea dividenda tra il corpo e l'anima. Bisogna che : Eva non senta i profumi dei fiori e la musica dei sensi, bisogna che Eva dorma quando il corpo sente e lo giudichi. Le impressioni umane dei sensi fisici passano ai centri sensorici, da questi all'anima.