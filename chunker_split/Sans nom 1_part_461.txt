Pensate che l'acqua che bevete è stata vitalizzata attraverso una discesa ed una graduale corporeificazione dello spirito nel mondo prendendo la forma di perfezione da voi immaginata sulla superficie delle acque. Perchè l'operazione possa dirsi ben riuscita, voi dovete sentirvi alla fine di essa in uno stato di calma felice, come se il compimento del voto espresso nella formula fosse già avvenuto fin da quel preciso istante. Raccomandiamo all'allievo di studiare bene tutto questo paragrafo, di valutarne ogni sua parte. Il successo dipende dall'esatta esecuzione, non solo materiale, ma spirituale. Secondo Grado – abbandono totale dell’ego ed accesso ai livelli più fini - Coricatevi. Farete bene - potendo - se procederete all'assorbimento della formula nella vostra stanza da letto, in modo da dovervi muovere il meno possibile. Ad ogni modo raccomandiamo di non lasciar vagare troppo la mente, mentre vi spogliate e vi ponete in letto, ciò che deve essere fatto subito dopo l'assorbimento. Durante l'atto materiale dello spogliarsi e mettersi a letto, l'allievo non ha bisogno di tener fisso il pensiero sulla sua auto-suggestione. Sarà piuttosto da raccomandare uno stato di inerzia mentale, paragonabile al rilassamento muscolare. L'allievo procuri, in una parola, di riposare il proprio cervello, di non pensare a nulla.