Nell'ipnosi praticata dall'ipnotista e nell'autoipnosi siete voi a decidere che messaggi fare vostri e siete sempre liberi di rigettarli uscendo dallo stato ipnotico; nella vita, invece, può essere molto più difficile rifiutare di comunicare con situazioni e persone che vi trasmettono messaggi negativi e che alla lunga tendono ad influenzarvi. UNO STRUMENTO POTENTE PER CAPIRE DOVE SIAMO Spesso nelle nostre relazioni noi ci scordiamo dei nostri bisogni e delle nostre esigenze; attraverso un processo di comunicazione interiore noi possiamo capire dove realmente siamo di modo da poterci relazionare positivamente agli altri Miti sull'ipnosi Molta gente ha studiato l'ipnosi relativamente alla sola fenomenologia di trance ipnotica e senza mai magari provare tale fenomenologia dall'interno e questo ha favorito il sorgere di tanti miti sull'ipnosi. Anche la fenomenologia della trance è una fenomenologia assolutamente naturale: se una persona, come nell'esempio più sopra, sta guardando la televisione e un membro della sua famiglia la chiama, può capitare che questa sia talmente assorta da non battere neppure le palpebre; ecco, questo è già uno stato leggero di trance. La parola italiana "assorto" nella frase ad esempio "assorto nei suoi pensieri" indica uno stato naturale di trance.