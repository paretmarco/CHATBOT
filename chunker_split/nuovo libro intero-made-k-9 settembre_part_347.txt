Generalmente, subiamo degli stati d’animo negativi derivati dagli insuccessi del passato; questi fattori limitanti possono essere di natura personale o professionale, ma in ogni modo interferiranno con la capacità di creare il futuro in sintonia con le nostre aspirazioni. Pensiamo ad esempio ad un venditore che in passato ha collezionato degli insuccessi con alcuni clienti: queste esperienze di “imprinting” potrebbero condizionarlo negativamente nell’affrontare situazioni simili a quella in cui sperimentò la sensazione di fallimento. Il blocco emozionale che ne deriverà, potrà tradursi in una limitazione delle risorse comunicativo-comportamentali nell’ambito delle fasi più delicate della trattativa con il cliente. Il cliente a un livello di consapevolezza profondo, percepirà questi stati emozionali negativi nella comunicazione del nostro venditore, generando automaticamente “resistenza”. Il venditore a sua volta, riconoscerà queste resistenze nella comunicazione del cliente, classificando l’esperienza in corso come un nuovo insuccesso. Questo nuovo insuccesso si sommerà a tutti gli altri, generando un crescente stato d’insoddisfazione. La PNL MODERNA fornisce tutta una serie di tecniche semplici, immediate ed estremamente efficaci atte alla risoluzione di tutti quei problemi legati all’ansia anticipatoria che interferiscono nella performance ottimale del venditore nelle fasi della trattativa.