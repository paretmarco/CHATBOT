Motivazione esterna: la possiamo considerare come la “risposta all’incoraggiamento” esercitata da un’altra persona. Nelle pagine precedenti abbiamo esaminato se questo incoraggiamento deve essere diretto oppure indiretto. La motivazione è tuttavia legata a quello che è importante per ciascuno. Nelle pagine seguenti esamineremo come legare la motivazione al tipo di personalità di ognuno. L’ENNEAGRAMMA COME CODICE PER DESCRIVERE I PROCESSI MENTALI L’ENNEAGRAMMA COMUNICAZIONALE L’enneagramma è costituito da una stella a nove punte all’interno di un cerchio. Ogni punta corrisponde ad una personalità che a loro volta sono cono collegate da un sistema di frecce. Queste rappresentano il movimento della personalità in base a situazioni di stress o di riposo. Le frecce rappresentano anche come le differenti maniere di “ordinare” la realtà si succedano in un sistema dinamico. Infatti noi ci spostiamo dal punto in cui ci troviamo e andiamo in altre personalità se siamo stressati oppure siamo estremamente tranquilli; in tale situazione, normalmente, le nostre “performances” sono migliori, e questo può essere quindi chiamato “punto di alta performance”.