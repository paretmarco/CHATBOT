E tu odi, nella piú antica Tradizione, che la Parola, svincolata dalla morte, diviene conoscenza del Fuoco; l'Odorato, svincolato dalla morte, Vento; l'Oc chio, svincolato dalla morte, Sole; l'Orecchio, svinco lato dalla morte, Spazio; l'Intelletto, svincolato dalla morte, splendore di Luna; il Corpo, svincolato dalla morte, Terra; il Sangue e lo Sperma, svincolati dalla morte, Acque. Ed altri nei Metalli ti indicherà nuove vie di comunicazione e ti dirà dell'Uomo di Rame, del l'Uomo di Ferro, dell'Uomo di Mercurio; dell'Uomo d'Oro dormenti dentro al tuo corpo come poteri ele mentari e planetari. Cosí convergendo le serie, sciogliendosi e riannodan dosi, respingendosi ed attraendosi come in un respiro di luce, vedrai inoltre che la stessa unità comincia e riprodursi nel gesto tuo per uno spontaneo formarsi di questo in strutture di rito. In un dato istante ti sorpren di in una data posizione, e in un baleno percepisci che essa corrisponde esattamente ad un simbolo: come un vento-brivido ti passa allora per le ossa e, di nuovo, la cortina si squarcia, il lampo si produce: vedi e sei (1).