Questo comportamento può essere adeguato per l’età di tre anni ma può non esserlo più in un’età più adulta. E noi non riusciamo a capire perché al buio abbiamo tanta voglia di urlare, ci sentiamo male e ci agitiamo. Una parte di noi è rimasta intrappolata, congelata nel tempo all’età di tre anni, gli schemi neurali sono rimasti bloccati in quella sequenza. Grazie al lavoro proposto su questo libro è possibile riprogrammare le proprie convinzioni limitanti in convinzioni potenzianti grazie a visualizzazioni guidate e a specifiche tecniche di PNL MODERNA. L’ipnosi è un mezzo di comunicazione diretta con l’inconscio e durante le visualizzazioni guidate voi sarete indotti in una trance leggera. Questo vi permetterà di plasmare l’argilla, di riconfigurare quei comportamenti che ora non vi servono più. Spesso limitiamo la nostra vita perché crediamo che sia limitata. Questa convinzione va sfatata perché le potenzialità del nostro cervello sono tantissime e noi usufruiamo solo del 10%. Pochi sanno che una corretta respirazione può consentirci l’accesso a quei neuroni assopiti e quindi aprirci ad una serie di processi di pensiero non ancora utilizzati. Infatti, la respirazione profonda può consentirci di incamerare più ossigeno e quindi dare energia a neuroni addormentati.