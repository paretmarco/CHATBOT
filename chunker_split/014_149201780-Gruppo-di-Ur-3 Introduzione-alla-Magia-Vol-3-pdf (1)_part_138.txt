Chi nella storia del Graal considera soltanto una leggenda cri- stiana, o una espressione del « folklore celtico pagano », o la creazione di una letteratura cavalleresca sublimata, non coglierà, dei testi relativi, che il lato piú esteriore, acciden- tale ed insignificante. Parimenti errato sarebbe ogni tenta- tivo di dedurre i temi del Graal dallo spirito di un partico- lare popolo. Si può ben affermare, ad esempio, che ii Graal è un « mistero » nordico; ma solo a condizione di intendere, per « nordico », qualcosa di assai pit.1 profondo e di piti comprensivo che non « tedesco » o anche « indogermani- co », qualcosa che invece riporti alla tradizione iperborea, la quale fa tutt'uno con la stessa tradizione primordiale del presente ciclo. In realtà, proprio da questa tradizione possono dedursi tutti i motivi principali delle leggende in quistione. A tale riguardo è assai significativo che, secondo il « Perceval li Gallois », i testi contenenti la storia del Graal sarebbero stati trovati nell'« Isola di Avallon », ove « è la tomba di Artù ».