La tabella qui di seguito vuole essere un tentativo di analisi in tale direzione L’ipno-rapport La scuola di Palo Alto, attraverso l’opera e il pensiero di scienziati come P. Watzlawick, J. Weakland e G. Bateson, introdusse un modello di pensiero e di analisi estremamente pragmatico che fu in seguito adottato dalla PNL MODERNA: la Teoria dei Livelli Logici. Per Livello Logico, intendiamo la possibilità, di analizzare la “realtà” a diversi livelli di descrizione; ad esempio, se consideriamo un bosco, possiamo prenderlo in considerazione nella sua interezza (chunking up), oppure concentrare la nostra attenzione sul singolo albero (chunking down). Entrambi i livelli di interpretazione sono utili per analizzare la realtà che ci circonda, tuttavia in certi contesti risulterà più conveniente considerare la realtà in termini generali, in altre situazioni l’analisi del “particolare” risulterà più appropriata. R. Bandler e J. Grinder, elaborando ciò che avevano compreso dal modellamento delle strategie comunicative di M. Erickson, V. Satir e F. Perls, hanno sempre posto la loro attenzione su tutte le tecniche che permettevano al terapeuta di generare quel rapporto di sintonia indispensabile per attuare il processo di cambiamento.