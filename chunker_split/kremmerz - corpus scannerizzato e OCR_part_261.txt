Le colpe dell'anima materiale dell'uomo si fissano, si incidono, e aspettano la loro pena, perché' e' fatale che come ogni merito genera una gioia, ogni demerito genera una pena; questo corrisponde alla legge mosaica che non fu intesa nel suo vero senso dai profani, il dente per dente, l'occhio per occhio. Avremo occasione di ritornare profondamente su questa legge di cui si impadronisce la magia nella preparazione delle opere templarie nei fini sociali e nelle grandi opere con finalità' di azione sulle masse. La fatalità' del destino degli uomini e' nella inesorabilità' di questa legge, nella quale- e' compresa la possibilità' del lavacro delle colpe precedenti per un processo di evoluzione più' intenso che corrisponde alla iniziatura, dove tutte le forze di volontà' cosciente ed incosciente dell'adepto sono richiamate allo stato germoglio, onde riparino con una più' propria azione al passato e provvedano all'avvenire.