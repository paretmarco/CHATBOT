Quando le ciglia sono aggrottate, v'e qualche cosa che non va bene ; qualche idea, che produce disgusto, vi è passata per la mente; oppure qualche paura, qualche inquietudine, una frivola influenza od altro checché di simile ha tolto qualche cosa alla pace del vostro cervello e del vostro sistema nervoso. Una parola scortese può scavare una ruga che si approfondirà d'ora in ora. L'increspamento delle ciglia deprime la faccia e la restringe visibilmente. E non v'ha faccia ributtante al pari di una faccia angusta e ristretta Le linee ai lati della bocca si addirizzano o si curvano a seconda del magnetismo negativo o positico che l'individuo possiede. Le guance vengono spinte contro il naso le narici si restringono. Dicono che le narici chiuse siano indizio di crudeltà; il che non è poi improbabile, giacché il centro della faccia è la sede dell'intelligenza emozionale, proprio come i muscoli della fronte determinano le disposizioni delle facoltà ragionanti. Il cinismo è il non fidarsi dei motivi degli altri, il vedere qualcosa di sinistro in ogni buona azione ; un attenuar la carità perchè potrebbe forse tendere allo sfoggio ; un mormorar contro tutto e contro tutti dallo spuntare dell'alba sino alle ultime ore del triste giorno.