Questo è lo stato d’animo che intendiamo per rapport. Ad esempio: voi incontrate una persona che conoscete, e siete già in uno stato d’animo positivo. Perché? Probabilmente la sua CNV ha creato Rapport. Molte volte incontrate due persone e intuite che possono essere marito e moglie; non avete le prove certe ma come fate ad intuire che lo possono essere? Non andate a vedere i loro documenti o altre cose: l’avete intuito attraverso dei gesti di comunicazione di queste persone. Oltre al rapport è importante esaminare lo stato d’animo di “Attenzione”. Cos’è l’attenzione? Sentite un gran rumore e fate attenzione. Non necessariamente c’è una relazione tra rapport e attenzione. L’attenzione serve ad esempio nel caso che stiate spiegando qualcosa: l’attenzione è un elemento determinante, insieme con altri che tratteremo tra poco, per ottenere una buona intesa. Tutto questo serve sia nella vendita che nella terapia, perché ci dà delle chiavi di lettura che ci fanno capire quanto”dentro” sono le persone che sono di fronte a noi. Poi tratteremo il gradimento, che è uno stato d’animo molto importante.