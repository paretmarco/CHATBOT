Noteremo con questi esercizi anche un’altra cosa: di fatto ogni elemento della nostra esistenza non ha significato in sé. Acquista significato solo nel momento in cui decidiamo di attribuirgliene uno. Fino a quel momento ogni elemento può disporre di una serie molto alta (potenzialmente infinita) di possibili significati. E il tempo? Come possiamo vederlo da un punto di vista quantistico? IL TEMPO In realtà il tempo non esiste. Il tempo è composto da tanti ORA. E’ un’etichetta che mettiamo a qualcosa che non riusciamo a definire. La vita scorre da un momento all’altro, ma non vi è nessuna prova che questi differenti “ora “ smettano di esistere e che l’illusione del tempo non sia simile a quella di un film proiettato dove immagini fisse costituiscono una sequenza. E la fisica dice infatti che il tempo è una dimensione come le altre e a sua volta è una estrinsecazione dell’energia. Anche nella nostra vita è possibile in certi casi arrivare ad assenze di tempo che corrispondono esattamente a questo concetto. Molti hanno fatto l'esperienza del "tempo lungo" o del "tempo che si ferma". Quante volte un momento ha fermato il tempo nella vita di ciascuno di noi?