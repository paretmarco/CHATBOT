L’uomo antico, molto più verticale del moderno, era molto cosciente di ciò ed il simbolismo secolare si basa sulla salita progressiva attraverso nove punti e rappresenta l’ascesi della “scala filosofica”319. Ovviamente si può anche variare leggermente riguardo all’ordine proposto ed aggiungere qualche arte moderna, ma è fondamentale capire la logica dietro a questa filosofia. Il fine è lo sviluppo reintegrativo COMPLETO dell’uomo che solo può avvenire se noi effettivamente esplichiamo noi stessi. Tutto infatti è nel presente. E’ solo una cortina di fumo creata dalla nostra mente il pensare che qualcosa non è lì. Lo sviluppo delle facoltà è stato paragonato allo sviluppo di “doni”. Dono deriva dal latino “donum” ed è sinonimo della parola “facultas”, la quale significa capacità, talento, mezzi, forza d’azione. Il primo passo in tale percorso è la ginnastica dei sensi. Si parte dai sensi esterni, e si includono successivamente anche l’immaginazione (ginnastica della fantasia) e la memoria (arte della memoria) ed infine a livello superiore della scala i sensi interni o “sottili” come intuizione/chiaroveggenza e chiaraudienza,. Egualmente importante è la cura delle varie arti.