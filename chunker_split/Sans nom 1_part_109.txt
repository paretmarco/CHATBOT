Il termine di “contrarsi” è analogo con il principio del freddo, che spinge a “contrarsi” e “proteggersi” per difendersi. Questo processo è infatti creato abitualmente dalle paure. Come il freddo, ci portano ad aggrapparci alle emozioni che viviamo (principio dell’umido), oppure alle definizioni ed a delle definizioni di realtà (principio del secco). E' evidente che quanto più una sostanza è contratta, pesante e compatta, più il movimento vitale che in essa si produce è impacciato, diminuito, rallentato. Si tratta di un imprigionamento dell'energia vitale. La contrazione produce una pressione, una costrizione; genera anche quindi il dolore e la sofferenza. Aspetti fisiologici Il corrispettivo fisico di quest’attività mentale sono le contrazioni muscolari che corrispondono spesso ad un principio di sopravvivenza, ad azioni non fatte, a bisogni che si sono “fissati” nel corpo. Corrispondono ad una parte del nostro corpo “congelata”, non in rapporto con la totalità. Anche fisiologicamente vediamo ciò. L’occhio mostra chiaramente come interviene questo principio. Possiamo infatti focalizzare lo sguardo fino a vedere solo una piccola parte della realtà e nello stesso tempo perdiamo la capacità di percepire la totalità.