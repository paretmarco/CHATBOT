Colui che va su questa strada sarà quindi capace di conservare, in presenza di ogni eventualità, la massima calma e lucidità di spirito per agire e reagire; discernerà senza turbamenti la condotta più vantaggiosa da tenersi: infine, eseguirà ciò che ha progettato in maniera manifestamente attiva, con piena attenzione a quello che egli sta facendo, passando nel momento previsto all'occupazione successiva, mantenendo nel corso di tutte le fasi del proprio lavoro una stessa direttiva esprimente una medesima volizione. Sarà in pratica indipendente dalle circostanze. Energia e aumento della Coscienza Energia e coscienza sono correlate. La coscienza è anche una forma di energia, e, per poter stabilizzare gli stati più elevati di coscienza, una cosa facilitante è essere in una situazione di energia vitale che aiuta ad ingenerare una maggiore quantità di potenza mentale. Questa maggiore potenza mentale può più facilmente allora permetterci di capire che noi non siamo semplicemente nel divenire, bensì il tempo lineare rappresenta solo una parte della realtà. Tutto quanto percepiamo nasce infatti da noi e cambia coi nostri gradi vitali. Sviluppare la vitalità non ha nulla a vedere con la vigoria muscolare o colla robustezza del temperamento fisico. Queste sono condizioni desiderabili in quanto le frequenti malattie e la debolezza muscolare costituiscono delle cause di inferiorità.