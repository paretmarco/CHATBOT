Note Pratiche Allo stato di veglia successivamente, aiutate più che potete la vostra suggestione, sforzandovi di ubbidire al comando che vi siete dato. “E' legge psicologica che ogni volta che si cede ad una passione, la resistenza diventa sempre più difficile quando una occasione analoga si presenta; mentre ogni sforzo che tende a reprimerla rende più facile la vittoria seguente”348. Riflettete al senso di questa profonda e consolante verità, e procurate di agire di conseguenza. Chi vorrà dedicarsi a queste pratiche, constaterà che spesso la prima auto-magnetizzazione non sarà stata sufficiente ad assicurare il successo, o almeno che il successo sarà stato effimero. Non importa: quand'anche lo scopo non fosse stato raggiunto, questa prima auto-magnetizzazione non sarebbe andata perduta, perchè essa vi avrà spianato il cammino, e vi avrà reso più facili le auto-ipnotìzzazioni successive. Perseverate: la sera appresso datevi una seconda formula uguale alla prima e insistete regolarmente, con fiducia incrollabile nel successo finale. Vi sono alcuni che non estraggano dalla metodica tutti i frutti che esso può dare, perchè pur avendolo ben compresa, se ne stancano presto. Ora accade dell'auto-magnetizzazione ciò che avviene di ogni altro campo: il cervello deve abituarsi, allenarsi e raffinarsi in questa via.