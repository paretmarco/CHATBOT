La novità che viene proposta, è chiamata “metodo ENNEA” ed è costituita dal fatto che è stata realizzata una integrazione tra questa antica tecnica per individuare la personalità e la PNL MODERNA. In tal modo l’enneagramma può essere letto come una descrizione del funzionamento della mente e delle strategie comunicative utilizzate di volta in volta per confrontarsi all’ambiente. Questo è infine utilissimo anche per determinare le tipologie. Nei testi che abitualmente si trovano in libreria, le personalità vengono trattate in modo esauriente ma non viene fornita una tecnica veloce ed efficace per individuare le tipologie. Suggeriscono di leggere le nove tipologie e di collocarsi in quella che ci si rispecchia meglio oppure di sottoporre il soggetto da analizzare a una serie di domande. A seguito di una serie di ricerche, è proposta una tecnica velocissima ed efficace: ogni personalità dell’enneagramma può essere abbinata ai sistemi rappresentazionali che abbiamo esaminato in precedenza (canale di accesso e di elaborazione). Ad esempio il numero Due, l’Altruista, è visivo in accesso e cenestesico in elaborazione, mentre ha l’auditivo bloccato. Infatti la caratteristica del numero Due è che ha problemi con la logica, elemento dominante di chi ha il canale auditivo sviluppato.