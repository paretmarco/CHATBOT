Non la montagna, immota materialità, o talora astrat- ta idealizzazione spirituale, ma la difficoltà è la vera compagna di gioco dello scalatore, la suscitatrice del po- tere, l'amante insaziata e inesauribile che moltiplica le proprie offerte piú è amata, che appena posseduta si trasforma e nuovamente seduce con altri aspetti mafiosi finché la possiedi ancora in una lotta incessante d'amo- re e di conquista. Il canalone iniziale, foggiato a diedro, perpendicolare, termina in una incavatura al disotto di un soffitto, nella quale, già risvegliato dalle prime sensazioni della difficol- tà, raggiunsi il compagno. All'infuori, sopra di noi, saliva la parete strapiombando al principio e poi accennando gradualmente un diedro aperto e superficiale fino a due piccole infossature nere, rotonde e regolari, avvi- cinate, assai caratteristiche, due veri occhi di gufo il cui sguardo fisso dí sfida e di malaugurio avevamo ben notato dal nevaio, durante la mattina. Da un gradino, uscendo a sinistra dal soffitto, l'amico esaminò attenta- mente lo strapiombo e attaccò. Non potevo veder nulla, sorvegliavo con gran cura il lento moto della corda mentre il tempo passava nell'at- tesa grave e silenziosa. Ma nell'incognito silenzio c'era il ritmo invisibile dell'azione, ché una chiamata infine mi invitò ad avanzare.