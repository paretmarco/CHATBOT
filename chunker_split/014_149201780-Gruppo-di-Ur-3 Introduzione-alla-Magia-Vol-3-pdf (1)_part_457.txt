E non avevamo una candela, una lanterna, niente, oltre quel minimo materiale da scalata preso con noi all'inizio. Le penombre illividivano e incupivano sempre più il gigantesco idolo di roccia rendendolo torvo e allucinante come il simulacro di una deità barbara e incomprensi- bile. Continuammo a discendere, con l'energia e il volere serratamente protesi in un disperato inseguimento della visibilità fuggente. Il mio compagno martellava con fu- rore epico. Rinserrava i nodi di chiusura negli anelli di corda tirandone i capi coi denti a strappi selvaggi come inde- moniato. E giú veloci per il nostro filo, come il ragno che si vede devastare la tela. Il ritiro della corda divenne ansia che si calmava solo quando la fune liberata fischiava nell'aria piomban- do sotto di noi. Ogni ritardo allo scorrimento, ogni gro- viglio da districare erano perdita di un tempo prezioso. L'oscurità s'appesantiva attorno a noi e sembrava pe- netrare lentamente dentro alle pareti. A poco a poco l'orizzonte, il cielo, la montagna, tutto scomparve nelle tenebre della notte: una notte senza luna e con poche stelle, cosi nera che pareva non dovesse piú conoscere il giorno.