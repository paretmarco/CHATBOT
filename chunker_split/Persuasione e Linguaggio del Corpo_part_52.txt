Se, ora, consideri i contenuti delle domande, ti accorgerai che la prima serie si compone di domande che comportano una risposta visiva, come: “di quale colore…”, “il tuo orologio possiede indicatori o numeri, per le ore?”. Per questo tipo di domande interviene una risposta visiva e le persone interessate dirigeranno lo sguardo in alto a destra o a sinistra, oppure davanti. Con domande come: “immagini come staresti con i capelli verdi?”, la risposta cambia leggermente. La domanda, comunque, interessa ancora una volta una risposta visiva, ma in questo caso la persona non può constatare se ha i capelli verdi, perciò è necessario che analizzi, mentalmente, come starebbe in quella situazione. Se la risposta delle persone alla prima serie di domande si manifestava nell’indirizzare lo sguardo a destra o davanti, con la seconda serie di domande visive la direzione dello sguardo si dirige verso l’alto a sinistra. A questo punto è necessario introdurre il concetto di “versus eidetic” (per quanto riguarda immagini ricordate) nella “costruzione” delle immagini.