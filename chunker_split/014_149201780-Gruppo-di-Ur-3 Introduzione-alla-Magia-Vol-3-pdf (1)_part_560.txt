È un istinto, per l'essere fi- nito aggrappato tenacemente e trepidamente alla pro- pria egoità, reagire contro simile impulso e simile invi- to che gli viene dalla sera, quando per avventura si ab- bandoni allo spettacolo delle cose: con la sua reazione esso si chiude, e l'impulso sottile sfocia in « sublimati » della sensibilità comune, i quali danno luogo appunto a quella costellazione di emozioni vaghe, e pur profonde, che costituiscono il pathos del tramonto. Va senza dire che nemmeno a questo pathos l'uomo moderno, ottuso e sordo, « ha tempo » di prestar atten- zione. Aboliti i punti di transito, il potere di « separa- zione » lo sorprenderà nella notte come un assassino, at- terrandolo col sonno, fra gli spettri delle luci artificiali. Al « sole dí mezzanotte » corrisponderà, in lui, l'inco- scienza. Per gli altri, questa può essere una indicazionee un còmpito per l'attività nella passione. — Sapere, è già preparazione pel comprendere; e la comprensione a sua volta preforma ermeticamente la realizzazione: per quello di cui ora si è detto, come per il resto.