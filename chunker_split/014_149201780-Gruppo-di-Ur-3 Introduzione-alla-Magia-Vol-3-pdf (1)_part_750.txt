Apprendi anzitutto che come i pensieri della mente stanno dinanzi all'anima impedendo il suo cosciente rivelarsi, cosf pure la grezza volontà fisica è la creatrice dei sogni dell'uomo comune; e come tu nel meditare devi distruggere ogni pensiero con l'accoppiarlo al suo opposto, del pari devi purificare te stesso a mezzo di un completo soddisfaci- mento di questa volontà corporale sulla via della castità e della santità che ti è stata rivelata nella tua inizia- zione. Una volta conseguito questo interno silenzio del corpo, può avvenire che la volontà vera parli in sogni veridici; poiché sta scritto che Egli dà nel sogno a coloro che ama. Prepàrati dunque su questa via, come si addice ad un buon cavaliere. De sonino lucido Ora sappi anche che al termine di questa via segreta sta un giardino ove per te è stata preparata una casa di pace. Perché su colui i cui bisogni fisici d'ogni specie non sono davvero soddisfatti scende un sonno lunare o fisico, destinato a rinfrescare e a rintegrare (l'organismo) mediante purificazione e riposo; ma a colui che è puro nel corpo il Signore dona un sonno solare o lucido, nel quale si muovono immagini di pura luce, formate dalla vera volontà.