A chi volesse seguire la mia stessa pratica, consiglio però di non allarmarsi, perché per quanto mi riguarda posso affermare che la vista non ne soffre affat- to, e che i dolori di testa sopravvengono soltanto quando l'esperienza sia stata prolungata oltre misura. L'indolen- zimento delle pupille è sopportabile, e finirà anch'esso con l'abitudine alla pratica, e, soprattutto, con l'accor- gersi di che cosa è che, in noi, entra in giuoco, tanto da potersi regolare in proposito. Lo sguardo fisico in realtà è un semplice appoggio, e si passa ad altre condizioni di coscienza. Giunto dunque a qualcosa, come una meditazione pro- fonda, venne un momento in cui il caos dei colori che si destavano movendosi pigri intorno all'astro a poco a poco si orientarono secondo un ordine concentrico, perdendo l'intensità delle loro tinte, per finire poi tutti in una luminosità dorata e solenne, la quale in certi momenti raggiunse uno splendore tale, che la stessa luce del sole, quella luce ordinaria che splende su tutti, non mi sembrò piú che una pallida cosa al confronto.