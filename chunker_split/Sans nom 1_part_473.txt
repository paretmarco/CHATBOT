dovrà ripetersi questa formula ancor più energicamente in letto, passando insistentemente colla mano magnetizzata sulla parte sofferente. 5. Contro gli scrupoli eccessivi. Io sono sano, robusto, resistente. - Adempio ogni giorno, meglio che posso, i miei doveri verso me stesso e verso gli altri; devo dunque convenire che, checche accada, io ho fatto del mio meglio. Posso dunque addormentarmi colla coscienza tranquilla, col pensiero che anche domani il mio dovere mi troverà al mio posto. 6. Contro la timidezza. Io sono sano, forte, intrepido. - Sono uomo fra gli uomini e il mio coraggio non è inferiore a quello di nessun altro.- Sento che questi pensieri mi rendono più energico che mai. - Io procedo arditamente in tutto quanto devo intraprendere e riesco indubbiamente, perchè so di poter vincere. 7. Contro la collera. Io non ho mai la mente così lucida come quando agisco con calma e parlo senza precipitazione. - La collera altera i dati della realtà e io sono costretto a pentirmi di ogni decisione presa in stato di collera.