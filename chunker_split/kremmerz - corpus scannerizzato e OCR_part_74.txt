Il corpo dell'uomo, messo nelle condizioni di poter sentire tutte le spirituali volontà' di quell'essere che nascosto contiene, non diventa che l'Arca Santa nella funzione della custodia di un Nume Altissimo, e' la casa di Dio, di tutti i profeti mistici, e dei Grandi Pontefici delle scuole iniziatiche. Allora Egli, il Nume, diventa il padrone e il Sovrano del corpo e delle sue esplicazioni ogni forza fisica del corpo e ogni sua manifesta energia diventa una forma di essere del suo occulto e sovrano potere. In contrasto con la perfezione dello Spirito, la carne, le ossa, il sangue dell'uomo, il suo calore e vita, la sua anima aerea, cessano da ogni funzione non comune, ma in armonia ed in cosciente obbedienza allo Spirito. Egli dallo Spirito e' compenetrato e acquista virtù' della sola virtualità' e onnipotenza assoluta dello Spirito di cui e' albergo. Il linguaggio, i gesti, i segni esteriori sono parole ed atti del suo sovrano e ne porta impressi i segni regali, perciò' la corona regia e' dei maghi, perché' essi solo sanno custodire nella loro Arca Santissima il più' Santo dei Santi, lo Spirito della Virtù' intelligente dell'Universo in azione.