Infatti, portare noi stessi in una direzione meramente competitiva col mondo tende semplicemente a farci utilizzare in maniera diversa risorse già esistenti, ma non a crearne delle nuove, e, essendo il processo di utilizzare risorse già esistenti essenzialmente razionale e conscio, ci allontana dal riuscire ad esprimere maggiormente le nostre risorse subconscie: pur potendo certamente ottenere risultati temporanei nel contempo rischiamo di focalizzarci in direzioni sbagliate e sprecare molte possibilità. Ogni confronto deve inoltre avvenire principalmente con noi stessi se vogliamo che il miglioramento ci porti effettiva soddisfazione; se non traiamo soddisfazione dall'agire, ogni agire è inutile, dato che si può trarre piena soddisfazione dall'agire solo quando questo rappresenta un'espressione del nostro essere. Il primo obiettivo deve essere sempre l'armonia con sè stessi, e da questo discendono tutti gli altri. Scopo iniziale degli esercizi quantici è quindi integrare le nostre sottopersonalità e farci scoprire nuove possibilità. Lo scopo finale è risvegliare la nostra coscienza, e portarci fuori dall’ipnosi quotidiana che ci porta ad utilizzare solo una minima parte del nostro potenziale. Il più semplice per iniziare, descrivibile anche in un libro, è quello che utilizza la linguistica quantica.