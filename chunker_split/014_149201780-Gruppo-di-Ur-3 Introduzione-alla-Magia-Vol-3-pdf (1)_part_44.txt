...un tragico silenzio (quello che vige oltre pianeti e sole) ottunde la stanchezza che mi duole come un corpo distaccato a cui presenzio... Un mutismo irreale, antecedente alla natività di tutti i 7.,zondi, scava abissi impossibili, i cui fondi precipitosi, intimano alla mente un nulla smisurato. Ad una fase successiva, di « soluzione » o « liquefazio- ne », di resurrezione dalla « pietra nera » (il « diamante ne- ro ») in prime visioni sacre, va riferito il seguente passo: Una scorrevole estasi di caldo trapassa la mia polpa irrigidita, e al calore fluente dalle dita sembra che il mondo sgeli, a spaldo a spaldo. Tutto il buio del cuore, duro e saldo come un nero diamante, apre un'uscita alla densità sua, dispessita in fiamme d'ametista e di smeraldo. È l'allentarsi del « vincolo del cuore », il socchiudersi della « sede mediana ». Il riferimento al cuore è uniforme nelle tradizioni d'Oriente e d'Occidente. La serpe che in cer- ti simbolismi lo avvince, nel simbolismo cosmico nordico- atlantico corrispondeva al gelo e al buio del periodo inver- nale, fuor dal quale, al solstizio d'inverno, la « Luce della Terra » risorge.