Secondo il von Sebottendorf si tratta soprattutto di esperienze di un colore azzurro, che trapassa in un rosso pallido, poi in un verde scialbo che s'intensifica via via. Quando si ha la visione di un verde vivido, il ciclo connesso alla presa del collo è finito. Nel ciclo della « presa media » si ha una fantasmagoria di colori che si risolve alla fine in un color bianco-giallo gnolo. L'ultimo ciclo con la presa del Maestro (al plesso solare) porta alla chiarificazione di questo colore fino ad un bianco splendente, che contrassegna la perfezione di questa parte dell'opera. L'ultima parte, detta anche integrativa, consiste in un passo della mano a squadra animata dalla sillaba A piú o meno come nella presa del Maestro, propriamente all'altezza dell'ombellico — si parla, in realtà, nel ri guardo, di una « presa del Maestro accorciata ». Il color bianco deve trapassare in un grigio sporco, poi in un giallo e infine in un rosso vivo. Questo è il termine. Complessivamente, il procedimento è chiamato an che l'opera del Fuoco e dell'Acqua. L'acqua divina deve penetrare nel corpo, per risollevarlo, per distruggere la sua inerzia, per renderlo vivente.