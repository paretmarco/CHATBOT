2°) Plutarco menziona una leggenda secondo la quale Crono detronizzato dorme in un'isola dei mari del Nord (De def. orac., 18); per questo il mare a settentrione dell'Asia, secondo quanto riferisce il geografo Dionigi, era chiamato mare glaciale o saturnio. Questa leggenda collega Saturno con la tradizione del centro iniziatico iperboreo, equivalente alla stessa tradizione primor diale. 3°) La leggenda del « betilo » fatto inghiottire a Cro no con tutti i suoi sviluppi. Ma poiché ci interessa soprattutto il carattere arcaico italico di Saturno, preferiamo non ricorrere alla Grecia per provare la sua esotericità; cosi pure, non ci occupe remo della consacrazione a Saturno del pianeta Saturno in astrologia, del giorno della settimana nel calendario e del piombo nella tradizione ermetica. Riteniamo invece non privo di interesse l'osservare come anche altre tradizioni attribuiscano a Saturno l'in segnamento dell'agricoltura inteso allegoricamente. Cosí avviene in un'antica tradizione contenuta nella « Agri coltura Nabatea », poema arcaico tradotto in tedesco da Daniele Chwolsohn da una antica versione araba del te sto caldaico.