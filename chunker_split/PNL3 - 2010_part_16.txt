Poi arriviamo ad una Fase Riflessiva nella quale invece che solamente percepire “riflettiamo”, cioè diamo un nome a ciò che viviamo e “riflettiamo” le nostre impressioni e concettualizzazioni su di quel che percepiamo. Incominciamo a definire il mondo. Incominciamo ad identificare e concettualizzare una fontedi stimoli come buona ed un’altra come cattiva. L’origine di questo tipo di concettualizzazioni è nelle singole esperienze e nell’educazione. Per creare questa fase riflessiva le esperienze incominciano ad essere “incollate” assieme e concettualizzate. Un esempio di questo “incollarsi” di elementi diversi in un blocco unico si ha ad esempio quando reputiamo un cibo disgustoso o piacevole, senza mai averlo assaggiato prima, solo perché abbiamo visto la smorfia di disgusto di nostra madre che cerca di farcelo mangiare. Abbiamo collegato un elemento ad un altro; un altro esempio è una educazione repressiva che potrà renderci timidi e silenziosi. Incominciamo a sviluppare una concettualizzazione che ci guida nella vita e che si basa su di una serie di elementi esterni e dei messaggi non verbali provenienti da chi ci sta vicino. In particolare è estremamente importante il comportamento della madre o comunque dell’adulto più significativamente vicino a noi.