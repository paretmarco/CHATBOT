Nei miei corsi insegniamo come allineare i valori di un’azienda o di un team perché quando le persone lavorano insieme con gli stessi valori, si crea una forte propulsione in avanti e sinergia. Le persone che lavorano con me sono entusiaste di quello che facciamo; vogliamo migliorare la vita delle persone e vogliamo farlo divertendoci. L’integrità e il desiderio di migliorarsi sono cose importanti che cerco quando seleziono del personale. 4. Obiettivi. Gli obiettivi ti dirigono step-by-step verso la tua destinazione finale. In particolare, gli obiettivi ti stimolano e ti motivano a diventare la persona che devi essere per raggiungerli. Inoltre ti aiutano a concentrare le tue energie e a tenere sotto controllo la tua vita. Prenditi adesso 10 minuti per scrivere ciò che vuoi per la tua vita, descrivi la tua vision e la tua mission. Non cercare la “perfezione”, questo esercizio vuole semplicemente fornirti un senso di chiarezza e direzione. La tua vision può semplicemente descrivere la tua giornata ideale futura. La tua mission invece rappresenta il percorso, la strada, il veicolo o il tipo di persona che sarai nel raggiungere la tua vision.