Una tale di- sciplina subisce tuttavia la deformazione propria al modo cristiano di intendere la « mortificazione » e dell'attitudine passiva « creaturale ». Iniziaticamente, si tratta della « disi- dentificazione » e del superamento di sé come semplice es- sere individuale; superamento, che non avviene attraverso avvilimento ed umiltà, né con riferimento all'imagine di Dio come un essere distinto, bensf nel concepire la propria persona come una maschera contingente e in sé irrilevante rispetto al vero Io, quasi come nella coscienza di un attore che non si confonde con la parte che ha rivestito. In ogni modo, queste sono le due vie principali mediante le quali, conseguita la conoscenza delle cose esterne e di sé come in- dividuo, l'asceta cristiano cerca di propiziare la quies con- templationis e di non esser piú soggetto alle cose d'intorno, né a passioni e desideri vani. Se ora nell'ascesi cristiana vogliamo considerare, oltre i gradi preparatori', quelli realizzativi e propriamente mi- stici, il punto fondamentale e quasi esclusivo di riferimen- to è l'imitazione di Cristo su base sacramentale.