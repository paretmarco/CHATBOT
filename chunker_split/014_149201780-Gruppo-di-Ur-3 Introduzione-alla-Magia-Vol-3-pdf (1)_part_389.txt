La premessa è l'idea, nota ai nostri lettori, che ogni passione umana ha il suo « dèmone », ossia: ciò che nell'uomo si manifesta come pas- sione, esiste anche oggettivamente, come una forza super- personale. Tale forza è ubiqua e univocamente qualificata: il dèmone dí una passione non ha quella passione, come un uomo che può anche non averla o averne altre — bensì è quella passione: tutto il suo essere è fatto di essa. Quando un uomo alimenta una passione, il « dèmone » corrispondente affiora in lui, cerca di mescolarsi alla sua anima come vino ad acqua. Le passioni degli uomini costi- tuiscono la vita dei dèmoni, che se ne nutrono, in senso letterale; e per tal via hanno modo di prender corpo (espres- sioni comuni, come: « In tale è l'incarnazione dell'odio, dell'amore, dell'avarizia, ecc. » sono spesso di un'esattezza letterale), cosi come vuole la loro sete. Accendere in sé una passione e aderirvi, è, occultamente, evocare: il pro- prio « corpo di vita » per simpatia entra in rapporto con un dato ordine di vibrazioni e spontaneamente si dispone a strumento per il manifestarsi e l'agire qui del dèmone.