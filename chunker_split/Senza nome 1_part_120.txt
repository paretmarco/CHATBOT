Si puo’ pensare che il fuoco a tre punte rappresenti il principio del ternario e si riattacchi alla simbologia del triangolo, e quindi il principio spirituale che nasce dalla materia, simboleggiata dai quattro elementi che a sua volta si riattacca alla simbologia del quadrato. Il fatto che il fuoco a tre punte stia sopra ai quattro elementi si riferisce alla teoria delle serie del fluido. Il fluido è infatti più fine dei singoli elementi. E’ l’elemento più fluido esistente. Osservazione sui simboli solari e sul simbolo del movimento in Mesmer Il simbolo del movimento in Mesmer è il seguente: Come osservato precedentemente questo è anche un simbolo solare. Esiste un legame tra i due. Classicamente si nota che l’azione magnetica è a volte più debole a mezzogiorno (quando l’effetto del sole è più forte) e più forte nella notte anche se per un utilizzo pratico le differenze non sono poi così grandi da essere significative. Il fluido è sotto un certo punto movimento puro. L’avvicinarsi al livello del fluido è paragonabile da Mesmer stesso ad uno scioglimento oppure ad un fuoco. Nella tradizione trasmessaci oralmente, anche senza avere questi approfondimenti teorici, era presente l’idea dello “scioglimento” del soggetto.