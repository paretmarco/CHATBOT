Sono nove strategie di sopravvivenza che ci aiutano a capire molto bene come le persone percepiscono e definiscono la realtà, adottando comportamenti diversi a seconda dell’elaborazione della realtà filtrata da nove principali filtri interni. La psicologia quantistica elaborata da Stephen Wolinsky si basa sul principio che ogni identità e personalità dell’Enneagramma nasce dal tentativo di sfuggire, resistere al Nulla e mettere ordine al Caos percepito dentro e fuori di sé. Quindi gli Enneatipi sono nove modi diversi con i quali le persone tentano di resistere al Nulla e ordinare il Caos. In sostanza la psicologia quantistica riunisce le conoscenze nel campo della fisica quantistica e della psicologia al fine di trovare una legge universale di creazione dei profili psicologici umani, esattamente come fece il fisico Stephen Hawking che concentrò la sua ricerca sulla Teoria del Tutto ovvero una legge fisica universale. La fisica quantistica ha dimostrato che nell’Universo tutto è connesso. ________________ Tutto è vuoto interconnesso e questo vuoto è pienissimo. Nessun ossimoro: questa è realtà scientificamente dimostrata. La psicologia quantistica porta questo principio nel suo contesto e lo mette fra i suoi capisaldi. OLOGRAMMI L'Universo secondo gli scienziati quantistici è un’ illusione olografica universale.