Per esempio, la persona che ha un’attitudine positiva verso il lavoro e lo vede come il veicolo per realizzarsi contribuendo al tempo stesso verso gli altri, avrà un’esperienza ben diversa dalla persona che vede il lavoro negativamente e soltanto come un mezzo per pagare le bollette. Ricordi Anche i ricordi filtrano la propri versione di realtà. Diamo SIGNIFICATO alle cose a seconda dei ricordi e delle esperienze del passato. I ricordi possono essere il PRESUPPOSTO o il COLLANTE che tiene in piedi una credenza. Tuttavia sono soltanto delle fotografie di un evento che era MULTI-DIMENSIONALE. Decisioni Le decisioni sono uno dei filtri più rilevanti. Nella nostra vita prendiamo decisioni, sia consciamente sia inconsciamente, circa il SIGNIFICATO delle cose che accadono nella nostra realtà soggettiva. Se i ricordi sono il presupposto di una credenza, le decisioni ne sono le FONDAMENTA. Ogni credenza è preceduta da una DECISIONE (conscia o inconscia) di accettare quella credenza. Linguaggio Anche il linguaggio è un filtro molto potente. Nell'ambito di ogni singolo sistema di linguaggio, per esempio, la ricchezza dell' esperienza è connessa al numero di distinzioni operate dalla lingua di un popolo in taluni campi percettivi.