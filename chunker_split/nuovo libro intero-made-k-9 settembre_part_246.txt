"La stessa regola sarà utile o no a seconda del contesto, ossia non vi sono generalizzazioni giuste, ma ciascun modello deve essere valutato nel contesto" (Bandler & Grinder La struttura della magia). La GENERALIZZAZIONE è un meccanismo trasformazionale attraverso il quale una specifica esperienza giunge a rappresentare l'intera categoria alla quale appartiene. "E' un processo mediante il quale un elemento del nostro modello del mondo giunge a rappresentare un'intera categoria di cui esso è soltanto un esemplare. Questo ci dà la certezza che ... quando ci troviamo di fronte ad una porta, a una qualsiasi porta come ogni altra, anche se non l'abbiamo mai vista prima ci basiamo sull'assunto che potremmo aprirla con lo stesso procedimento che abbiamo già usato altre volte. Nel nostro modello del mondo le generalizzazioni ci consentono di agire con più efficacia da un contesto ad un altro." (Bandler & Grinder I modelli della tecnica ipnotica). "Le generalizzazioni o aspettative di un individuo ne filtrano o deformano l'esperienza per renderla conforme alle aspettative stesse. Ma dato che non fa esperienze non conformi alle sue generalizzazioni, le aspettative ne risultano rafforzate e il ciclo continua.