In altre parole l’utilizzo della corda dipende dal mio stato di attenzione presente ed è il frutto dell'incontro tra lo stato del futuro (voglio) e lo stato del passato (posso). Un aspetto interessante è che il futuro verso cui mi dirigo è che da l'"onda di conferma" che mi fa scegliere tra le molte impressioni del passato è esso stesso un elemento che nasce molte volte dal passato. Così significativi eventi emozionali o situazioni famigliari possono essere all'origine dei valori, ed esperienze singole all'origine delle credenze. Il passato ed il futuro in un certo modo si incontrano e contengono gli stessi elementi. Molta parte del futuro desiderato è data dal passato. Questo porta però ad un gioco a somma zero in quanto più la struttura del futuro desiderata è data dal passato, più non viviamo la vita ma siamo vissuti da questa. Il simbolo dell'ourobouros, il serpente che si morde la coda, può anche essere letto come riferimento al concetto che molta parte dei nostri processi mentali sono di questo tipo. Possiamo uscire da tale chiusura solo sviluppando coscienza. Esiste una parte della nostra esperienza che è oggettiva, che non è nè memoria, nè idea del futuro.