I concetti di queste tecniche e di questi protocolli operativi sono perfettamente sovrapponibili all’opera di Mesmer, la quale, come lui stesso ha detto, nasceva da un sapere preesistente.2 La nostra opinione è che tali libri si rifacciano proprio anche loro alla stessa sorgente alla quale Mesmer ha voluto dare un’espressione scientifica e che si trova già espressa in altra forma nelle idee di Paracelso3. Questo significa che la fonte di Mesmer non sono stati infatti solo i libri, bensì anche una pratica da lui osservata ed a lui trasmessa. Sulla base dell’esperienza dal vivo e di questa casuale scoperta è nato quindi questo libro. Questo è quindi dapprima conforme alla Tradizione ed alla Pratica, è stato scritto tenendo da conto tutte le prescrizioni ed idee di questo campo che sappiamo portare risultato di modo da poter permettere al lettore di riaccedere all’originaria unità della scuola. In secondo luogo è conforme a tutti i messaggi che ci arrivano dalle opere che abbiamo consultato. Ancora nel XX secolo osserviamo come i nostri maestri erano molto circospetti nello spiegare le tecniche. Questo ci fa supporre che la scuola fosse da sempre principalmente orale negli aspetti più segreti pratici e cosmologici.