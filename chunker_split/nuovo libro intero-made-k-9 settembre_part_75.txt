Sono i classici bravi ragazzi che, quando si sono comportati bene da piccoli, hanno ricevuto un premio; quindi ogni volta che si sono comportati in modo non conforme agli standard dell’ambiente circostante, sono stati aspramente criticati. In loro si è installato un critico che li giudica costantemente sul loro operato; ad esempio un Perfezionista si concede una serata di svago come premio per l’ottimo lavoro svolto durante la giornata. La loro storia personale è costituita dal fatto che si è creata un equivalenza complessa: amore = critica, essendo nato tra le critiche. Di fatto, il loro punto debole, quello che cercano di evitare è l’affetto e l’amore. Un’ipotetica frase che i numeri Uno si ripetono costantemente è: “Se io sono perfetto, sono ok, se tu sei perfetto sei ok”. Per loro le cose della vita o sono giuste o sono sbagliate. Gli uno sono i classici bravi bambini che devono comportarsi bene in presenza degli altri e in genere non sono coscienti del fatto che si negano il piacere in quanto sono assorbiti in quello che “devono fare”.