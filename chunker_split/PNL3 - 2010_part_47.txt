Un poeta potrà essere molto attento alle emozioni, ma allo stesso tempo formulerà i suoi pensieri in parole (Strategia Mentale abituale K ? A ). Possiamo rappresentare graficamente questa sequenza tra canale s’accesso e sistema di elaborazione utilizzando dei simboli: Col cerchio rappresentiamo il nostro io più interno. Il simbolo del cerchio è particolarmente adatto, in quanto esprime la totalità ed il nostro essere più profondo. Col triangolo esprimiamo invece il nostro io esterno, il movimento verso l’esterno dell’uomo. Il quadrato mostra invece il nostro “Io Riflessivo” oppure “Io Organizzante”. La differenza tra canale utilizzato per l’“Io Interno” ed il canale per l’“Io Esterno” spiega adesempio anche come mai una persona può mostrare nell’intimità un comportamento diverso dal comportamento che ha con gli altri. Io esterno ed Io interno sono anche modi diversi di funzionamento del cervello. Vi è anche un rapporto tra onde cerebrali (alfa, beta, delta, theta) che corrispondono ai “modi” di funzionamento della nostra mente, ed i livelli dello schema. I tre livelli dello schema rappresentano infatti livelli diversi di elaborazione. Il cerchio rappresenta la potenzialità, la globalità.