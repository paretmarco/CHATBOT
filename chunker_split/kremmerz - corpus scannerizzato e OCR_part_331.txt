La parola segreta del Templarismo era questa: Riconquista del potere e ripristinamento delle chiavi iniziatiche sul Camauro Pontificio. Senonche' la Necessita' volle diversamente e la profanazione del tempio fu compiuta: di qui Lutero, Calvino e gli scismi parziali. Nella storia delle religioni questo che tanto stupisce i profani non e' che un fenomeno di transizione, perché' fenomeno transitorio e' anche il corpo umano che il Buddismo proclama altamente anche ai profani, e la storia se ha i suoi ricordi, e' perché' gli stessi uomini, diversamente mascherati sono sempre i differenti personaggi dell'umana commedia della vita palese, e la morte, mutazione di vestimenta e di nomi, non e' di fronte all'assoluto, che un rientrare dei personaggi nelle quinte per cambiare di trucco e rappresenta la continuazione della propria parte tragicomica! Il Caldeismo ha compiuto il suo cielo evolutivo con la civiltà' ellenica sorgente nel poliformismo e nel politeismo poetico delle sue splendide manifestazioni e il Buddismo individualizzando il progresso specifico di ogni religioso ha mirato alla redenzione dell'essere al di sopra di ogni necessita' col sacrificio e con la non volontà': causa questa di ogni azione negativa del Buddismo sull'apparente condizione sociale dei popoli che la praticano.