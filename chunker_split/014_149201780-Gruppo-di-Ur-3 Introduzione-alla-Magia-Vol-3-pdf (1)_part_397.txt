Servio, nel commento all'Eneide (III, 456), mette distintamente in luce questo punto dicendo che i Romani antichi, i maiores nostri, riponevano l'intera re- ligione non nella fede, ma nell'esperienza: maiores enim expugnando religionem totem in experientia collocabunt. Al che si può aggiungere la testimonianza di Lattanzio (Inst. div., IV, 3), il quale ci informa non avere, la « reli- gione » romana, lo scopo di ricercare la « verità », ma sol- tanto quello di conoscere il rito: nec babet inquisitionem aliquam veritas sed tantummodo ritum colendi. Si può dunque parlare con diritto di una concezione at- tivo-intensiva del sacro, specificamente romana. Il Roma- no antico sembra conservasse ancora una tale aderenza con la sfera dell'essenzialità, da escludere dalle sue tradizioni originarie ogni forma fantastica e mitologica di percezione sovrasensibile. Noi sappiamo bene che le mitologie tradi- zionali, con le loro varie figure, non sono creazioni della fantasia umana, ma sistemi di forme in cui la fantasia, con le sue imagini, traduce, corporizza, drammatizza esperienze sovrasensibili.