Nell’Universo operano due forze: la vitale, tonica, creativa ed espansiva e la contrattiva od elastica che tende a tornare allo stato precedente ed è esemplificata nel lavoro dello stomaco. L’”enormon” mostra come queste due forze siano presenti nell’uomo. Nella Natura ogni elemento partecipa dei raggi della forza espansiva e creativa ed ha un suo livello di coscienza. Quando l’uomo capisce che è parte di un tutto trova le radici di ogni cosa Buona, Vera, Bella. Per ottenere ciò l’uomo deve fare però attenzione al continuo scambio di parti di sé con l’ambiente e dirigersi dove esiste energia di vita. Questo è un istinto naturale di ogni animale ed essere vivente in quanto il simile attira il simile. Aumentare tale energia attrae quindi a sé persone ed eventi. La forza vitale può avere effetti benefici sulle persone che vi circondano. Il magnetismo personale è legato essenzialmente alla chiarezza e forza della volontà che deve comandare a pensieri, sentimenti ed altri moti dell’animo. Più la nostra volontà domina l’animo, più è forte e potente e può aiutarci nel successo personale.