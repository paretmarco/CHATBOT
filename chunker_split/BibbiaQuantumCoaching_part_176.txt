E l’inconscio è il vero potere dietro ogni successo. Un buon obiettivo dovrebbe spaventarci un po’ e STIMOLARCI TANTO! Un obiettivo che ci stimola poco non ci aiuterà a manifestarlo molto in fretta. Ma se pensiamo a un obiettivo che ci accende, ci appassiona, ci entusiasma… che ci fa piangere dalla gioia perché è così elettrizzante; adesso sì che stiamo potenziando i nostri pensieri e sfruttando la legge dell’attrazione. Se i nostri pensieri sono la macchina che ci porta al nostro obiettivo, le nostre emozioni sono la benzina che dà potenza alla macchina. Quindi il modo più efficace per usare la legge dell’attrazione è: sperimentare mentalmente ed EMOTIVAMENTE la realtà che vogliamo manifestare ADESSO, utilizzando la propria IMMAGINAZIONE per vedersi nella situazione desiderata. Sentire il piacere di aver raggiunto i propri desideri, sentirsi pieno di fiducia e certezza, e vedrai che presto li manifesterai. La tua immaginazione regna sovrana nella tua vita. La legge dell’attrazione e la legge della vibrazione sono in sostanza la stessa legge. Possiamo soltanto attrarre le cose che sono in armonia con la nostra vibrazione interna. Non possiamo attrarre nella nostra vita qualcosa che non sia in armonia con ciò che siamo.