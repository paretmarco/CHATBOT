L'“Intensità” e la DENSITÀ DI PENSIERO quale variabile per la realizzazione dello stesso Tanto più è la forza che mettiamo, tanto più lontano potrà andare la freccia. Per operare con la mente è necessario che il Coach conosca quindi alcuni principi base. Uno tra questi è che tra immaginazione e realizzazione la differenza è normalmente semplicemente di intensità del pensiero. Se io immagino di alzarmi dalla sedia: “apro” le cellule cerebrali destinate a dare al mio corpo il comando di alzarsi. In altre parole, attivo una configurazione neuronale specifica. Questa idea, come è implicito nella definizione precedente, può essere accettata o rifiutata. Se è rifiutata, la quantità di energia motrice (diciamo così) contenuta nell'idea, cade nel nulla, ovverosia in altre parole disattivo la configurazione neuronale; se è accettata, potenzio ed amplio la configurazione esistente e l'idea “tende” a realizzarsi. Il concetto è: io posso pensare di alzarmi e restare seduto. Che cosa vuol dire? Che fra il pensiero di fare e la volontà di fare vi è una differenza. Ma quale? Si potrebbe dire che la differenza non è qualitativa, ma solo temporale e di intensità.