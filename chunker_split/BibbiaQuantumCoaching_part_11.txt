Il cambiamento è spesso talmente profondo che può anche essere osservato dall’esterno, nella comunicazione non verbale. In una seduta efficace è infatti spesso visibile chiaramente un cambiamento nell’attitudine e nella postura del coachee, nel tono muscolare e nella respirazione. E’ stato provato che questi cambiamenti possono spesso corrispondere anche all’accesso a veri livelli di onde cerebrali, misurabili con apparecchiature adeguate. A questo proposito menzioniamo varie ricerche riportate dal prof. Jeffrey Schwartz, tra i primi promotori dei concetti di Quantum Coaching. Si tratta dei risultati di ricerche che mirano a capire che cosa accade nella mente umana quando la mente scopre nuove mappe. In particolare, la presa di coscienza dell’esistenza di nuove mappe del mondo, il momento “Eureka!” nel quale la mente si apre coincidono con lo sviluppo di onde cerebrali di tipo gamma in cui molte aree neuronali operano in sincronia. Autoorganizzazione Ogni essere vivente è capace di autoorganizzazione. Questo distingue la vita dalla meccanicità. Il fine è arrivare a portare il coachee ad autoorganizzarsi. Ciò in maniera più efficiente e più rivolta al successo. Il processo aiuta a ritrovare la naturale flessibilità, e passa attraverso un cambiamento delle abitudini di pensiero autogenerato che porta ad agire differentemente nel mondo.