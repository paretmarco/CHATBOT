Sezione 3 Il linguaggio inconscio della comunicazione non verbale In questa sezione sono proposte delle regole con le quali si possono decrittare il grado d’interesse, il gradimento, il piacere che inostri interlocutori possono manifestare sui nostri argomenti, sulla qualità della nostra comunicazione. Nella sezione sono contenute delle considerazioni su alcune regole di comportamento che ti potranno permettere di realizzare un modellamento, un rispecchiamento efficace per ottenere rapport. Poiché il maggior contributo della comunicazione avviene a livello inconscio, spontaneo, sono presentati alcune interpretazioni di atti, gesti spontanei che mediamente una persona produce quando gradisce o rifiuta l’argomento proposto. Lo studio della Comunicazione Non Verbale ha anche importanza alla luce della cosiddetta “teoria motoria del linguaggio”. Per questa teoria il linguaggio parlato è derivato dalla Comunicazione Non Verbale stessa. In altre parole il livello verbale “galleggia” su di un substrato non verbale di movimento e gestualità. Quando allora traduciamo a livello conscio i comportamenti inconsci e non verbali delle persone con le quali comunichiamo possiamo utilizzare queste informazioni per calibrare il nostro rapporto comunicativo con l’interlocutore dal momento che questo può essere un nostro figlio, una moglie, un nostro cliente. COME OTTENERE RAPPORT CON SUCCESSO?