Cacciavo e ricacciavo Io sguardo nell'abisso nel cui fondo si percepiva ancora vagamente come un barlume la bianca distesa del nevaio, ormai divenuta l'unica e sempre piú confusa sensazione della fine della profon- dità dove si perdevano le pareti invisibili. Non era piú possibile comprendere esattamente dove eravamo. Si sapeva dove proseguire, sempre secondo la perpendicolare per mantenersi sulla giusta via, e nien- t'altro. Mentre io meditavo che un bivacco s'imponeva ma che non si trovava piú uno spazio in cui potersi ran- nicchiare, l'amico, senza alcuna convinzione, diceva che qualche calata ancora ci avrebbe fatto toccare il nevaio. Il valore, la complessità e il significato di tutte le impressioni di quelle ore notturne sorpassarono ogni facoltà di rappresentazione. Talvolta un brivido acutissimo d'isolamento sopran- naturale mi investiva tutto per degli attimi. Poi la volontà subito si riaffermava appena un grido risalendo dall'abisso di silenzio, di tenebre e dí ignoto m'avvertiva che dall'amico disceso era stato trovato un punto d'arresto. Nel mio spirito oscillava la sensazione di una notte eterna e di una discesa senza fine come imposta dal de- stino.