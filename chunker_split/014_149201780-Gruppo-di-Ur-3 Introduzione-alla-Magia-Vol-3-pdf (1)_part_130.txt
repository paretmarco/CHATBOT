Altre tradizioni parlano di un monte magnetico miste- rioso e del monte, nel quale scompaiono o sono rapiti coloro che hanno conseguita la perfetta illuminazione spirituale. Altri ancora parlano di nuovo di una terra solare, dalla quale provengono coloro che sono destinati ad assumere la dignità di re legittimi fra popoli senza prìncipi. Questa è anche l'isola di Avallon, cioè l'isola di Apollo, del dio solare iperboreo chiamato, fra i Celti, Aballun. Di leggendarie razze « divine », come i Tua- tha dè Danann, che vennero dall'Avallon, è anche detto che vennero « dal cielo ». I Tuatha portarono seco dal- l'Avallon alcuni oggetti mistici: una pietra che indica i re legittimi, una lancia, una spada, un vaso che for- nisce un nutrimento perenne, il « dono di vita ». Sono gli stessi oggetti che figureranno nella leggenda del Graal. Dai tempi primordiali questi motivi leggendari scen- dono fino al Medioevo assumendo in questa epoca forme caratteristiche. Da qui, ad esempio, le tradizioni relative al regno di Prete Gianni e di Re Artù.