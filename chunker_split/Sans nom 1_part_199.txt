Da ciò ne risulta che quello che chiamiamo "realtà" non consiste in mere "cose" bensì rappresenta un insieme di una incredibile sottigliezza e molteplicità di livelli.”113 I cocktails vitali - Distillazione e Miglioramento dell’uomo Non vi è un’unica maniera di percepire la realtà. Ogni persona è infatti un “cocktail” di modi di essere differenti che a loro volta vivono il tempo in maniera differente attenti a “cose” differenti, spinti da “compulsioni” e “brame” continue. La parola "persona" del resto in latino significa "maschera", cioè un ruolo che abbiamo. Da quando nasciamo subiamo gli influssi dell'ambiente nel quale viviamo. In questa maniera si costruisce il personaggio che rappresentiamo. Questo ha un nome ed è un attore eccezionale, in quanto si identifica con il personaggio rappresentato. Ma quando cade il sipario… il personaggio svanisce. In altre parole il saggio è colui che non si fa prendere in illusioni dal personaggio che rappresenta, nè si commuove per le peripezie del dramma che rappresenta. Conoscere sè stessi è la grande massima. Chi conosce sè stesso detiene l'arcano assoluto della filosofia.