Poiché al mito dell'avvenire si riconnette quello della velocità che, se bene si considera la sua fun- zione, il suo schema interno, è l'abolizione del passato nel già percorso, l'impercettibilità del presente minimizzato nel- l'aspettazione continua dell'avvenire. I lettori che vorranno approfondire questi tracciati per conto loro ed in sede pe- netrativa, troveranno più di un sentiero facile alla com- prensione di qualche verità maggiore: c'interessa soltanto fissare con una certa insistenza alcune alture critiche da cui lo svolgimento prospettico è piti netto e sicuro. Si comprende che l'uomo antico e quello moderno sono assolutamente in contrasto e come agli antipodi, in un senso letterale, legati ad uno stesso ceppo ma volti a cieli differenti e variamente costellati, benché il medesimo sole impassibile li illumini in ciò che per gli uni è giorno, per gli altri notte. Infatti per gli Antichi il passato è tutto, per i Moderni nulla, anche quando essi si illudono di cercarvi distrattamente soluzioni a temi di attualità, i cosiddetti « moniti », gli « insegnamenti »tutte fantasie senti- mentali sfruttate con cinico opportunismo a seconda delle circostanze e proposte alla credulità degli ingenui per le perpetrazioni piú lacrimevoli.