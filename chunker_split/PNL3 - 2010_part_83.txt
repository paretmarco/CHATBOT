Ricordate che fare esprimere consenso al vostro interlocutore è la procedura attraverso la quale gli date potere. Se non gli date lo spazio per essere d’accordo, per riflettere e giungere alla conclusione che quello che dite è sensato non arriverete da nessuna parte. Questo è il suo potere; poter accettare le vostre proposizioni. Non predetevi mai nelle tecnicità. La tecnicità uccide la comunicazione. Anche se quello che dice l’interlocutore può non essere sempre giusto, finchè lui sta scegliendo in base alle sue credenze, finchè il suo ragionamento lo porta alla conclusione, lasciatelo andare avanti. Troppo spesso si perdono delle occasioni perchè si tenta di essere troppo tecnicamente specifici. E’ meglio equivocare dando potere all’interlocutore e guidare così la conversazione. Nella vendita, se l’interlocutore vede nell’argomentazione qualcosa che voi non vedete, o un’applicazione che voi non apprezzate pienamente, non distruggete la sua immagine mentale. Ognuno ha un suo quadro di riferimento. Lasciategli quindi avere potere di dirigere la sua conversazione a partire dalla sua cornice di riferimento e magari scoprirete voi stessi delle applicazioni che non avevate mai considerato. E’ importante cercare l’empatia, più che l’accordo ad ogni costo.