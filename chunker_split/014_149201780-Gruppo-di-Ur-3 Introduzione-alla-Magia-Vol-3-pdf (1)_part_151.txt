Anche l'uccello del Graal — la colomba — è presente. Ma una parola d'ordine sembra essere stata trasmessa anche in questo caso. Ad un certo momento, si cessa subi- tamente di parlare dei Rosacroce. Secondo la tradizione, gli ultimi Rosacroce, nel periodo in cui assolutismo, razio- nalismo, individualismo e illuminismo stavano per prepa- rare le vie alla Rivoluzione Francese e i trattati di West- falia dovevano suggellare la decadenza definitiva dell'auto- nomia del Sacro Romano Impero, avrebbero abbandonato l'Occidente per ritirarsi in « India ». L'« India », qui, è un simbolo. Equivale alla residenza del Prete Gianni, del Re del Mondo. È l'Avallon. È Thulé. Secondo il « Titurel » tempi oscuri sono venuti per Sai- vatierra, dove risiedono i cavalieri del Monsalvato. Il Graal non può piú restare in quel luogo. Viene trasportato in « India », nel regno del Prete Gianni, che è « presso il pa- radiso ». Una volta che i cavalieri del Graal sono giunti colà, lo stesso Monsalvato e la sua cittadella vi appaiono, trasportativi magicamente, perché « nulla di ciò deve restare fra i popoli peccatori ». Lo stesso Parsival va a rivestire la funzione di « Prete Gianni ».