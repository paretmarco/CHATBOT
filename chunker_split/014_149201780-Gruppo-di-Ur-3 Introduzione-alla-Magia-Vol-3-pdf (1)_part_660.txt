Se il Guénon, semplicemente, avesse det- to che l'inizio della decadenza sta nella rivolta del po- tere politico contro l'autorità spirituale, egli avrebbe avuto ragione: esprimendosi invece in quel modo, cioè facendo entrare di mezzo le due caste, la tesi sua di- viene contestabile. Una tesi del genere, infatti, presup- pone un ordinamento gerarchico sul tipo di quello del medioevo cattolico (per giunta guelfo) o, con delle ri- serve, dell'India brahmanica di un periodo che, fra l'al- tro, non è nemmeno quello delle origini. Ma vi son state civiltà, incliscutihilmente tradizionali, la cui struttura ge- rarchica era però diversa e nelle quali parimenti diver- so è stato il principio della decadenza. Ad esempio, co- me si potrebbe applicare, quella tesi, all'antica Cina che, come si è detto, aveva una regalità « celeste » non subordinata ad una casta sacerdotale, o agli antichi po- poli nordici, la situazione dei quali era analoga e i cui re si legittimavano attraverso la loro semplice qualità di esser del sangue degli « Asen »?