Il seme umano trovate le condizioni opportune di sviluppo nell'utero di una donna, riproduce l'essere fisico e, sotto certe condizioni riproduce apparentemente l'essere mentale. Osserviamo il fenomeno vita, riproduzione e morte con l'occhio del profano. L'uomo vive, si riproduce generando dei figli, muore, cioè' cessa come fenomeno fisico e mentale sensibile e giacche' non e' ammesso che si debba credere in un ultrasensibile che l'uomo con le facoltà' ordinarie non sente, non, tocca, non vede, non assapora, non odora, per l'uomo tutto il fenomeno vita e mentalità', cessa con la morte. Se il materialista si permette il lusso di un po' di poesia può' arrivare a rivedere vivo nei figli il. ricordo dell'uomo scomparso più' in la' non si arrivai ne' logicamente si può' pretendere un passo innanzi. Il cadavere si disgrega nelle sue molecole elementari. Ossa, carne, umori assorbiti nel gran fornello della terra vegetale si decompongono liberamente in gas, in sali, in altri speciali corpi chimici semplici. Del passaggio dell'uomo sulla terra non rimangono che le sue opere, o per lo meno il nome nei registri dello Stato Civile.