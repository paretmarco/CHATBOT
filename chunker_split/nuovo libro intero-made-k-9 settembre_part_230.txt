Infatti quello che di solito noi riteniamo essere la realtà esterna in realtà altro non è che una rappresentazione della realtà stessa (vedi Mappa). Per tale motivo le credenze che noi abbiamo riguardo noi stessi (l’immagine di sé) o riguardo gli altri, non sono altro che delle immagini mentali che non corrispondono alla realtà vera. Partendo da questo presupposto e ricordando che ciò che noi facciamo dipende da ciò in cui crediamo, per effettuare un cambiamento di comportamento - per superare i limiti che ci siamo autoimposti con la nostra mappa mentale - è possibile utilizzare l’esperienza immaginata, in quanto il nostro cervello non distingue un’esperienza vividamente immaginata da un’esperienza realmente vissuta. Comportandoci “come se” una certa cosa fosse vera - recitando una parte - possiamo inviare al nostro cervello dei segnali di cambiamento, possiamo allargare la nostra zona del possibile, possiamo superare i nostri limiti. M.Maltz Psicocibernetica ; Watzlawick, La realtà della realtà. COMPORTAMENTO Vedi Strategia Il comportamento è il risultato delle strategie di elaborazione che trasformano le informazioni provenienti dall'esterno e dall'interno di noi stessi.