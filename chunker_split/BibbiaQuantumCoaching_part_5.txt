La visione del Coaching Il coaching è stato definito anche come “vedere l'altro come persona” ed agire con lui come persona. In molti ambiti la tendenza è infatti vedere l'altro come un mero fattore produttivo. Tale visione è parziale e ci focalizza su di un solo aspetto, cioè ciò che misuriamo dell’altro in un determinato momento. Rischia infatti di precluderci il pensare che la persona davanti può dare più di quello che è ora. Pensare all’altro come persona significa considerarlo per quello che può fare prima che per quello che fa. In altre parole, è importante pensare ai propri collaboratori in termini di potenziale piuttosto che di performance. Performance e Potenziale La visione a performance è basata sul MISURARE. Ma una persona non si può misurare esattamente ed oggettivamente. Vedere una persona come performance fa sapere solo quello che la persona fa quando la misuriamo, ma non ci dice più niente sulle sue potenzialità e possibilità, che sfuggono ogni misurazione. Il campo delle possibilità è lo spazio dove possiamo estrarre il MEGLIO dagli altri. Tale approccio trova un naturale parallelismo con una disciplina apparentemente molto lontana, la fisica quantistica. In tale disciplina una particella viene definita come un insieme di probabilità.