Si vede che non è possibile procedere da soli in que- sta via, perché si può sapere il modo di ottenere questi composti, ma non quando sia giunto il momento di usarli cosi che essi non rechino danno. Si deve tener presente che si tratta di sostanze che vengono sopportate ed assi- milate dal corpo del siddha solo quando esso è giunto ad un determinato stadio dello sviluppo; e non dal corpo di un uomo ordinario. Per dir poi interamente della chimica come scienza sintetica volta all'azione sopra i metalli, occorrerebbe un grosso volume. Io ho composto un'opera su questo soggetto ma finora non ho potuto pubblicarla. Qui mi sono limitato all'aspetto che si riferisce all'uomo e al corpo dell'uomo, per mettere in rilievo che l'alchimia indù si esercita attraverso i poteri dello spirito e i poteri della materia, e che essa vuole congiungere gli uni con gli altri portando il corpo al primordiale stato etereo o mercuriale. Ed anche a sir John Woodroffe che, per quanto si sia applicato allo studio della letteratura tantrica indù e a farne conoscere i testi piú di quel che nessun Indi abbia fatto sinora, tuttavia circa gli effetti delle pratiche in questione parla con riservata diffidenza, sottometto come un contributo questo scritto per vostro tramite.