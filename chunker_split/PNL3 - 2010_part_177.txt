Questa remunerazione potrà essere in affetto, conoscenza o altri elementi che noi abbiamo finito per ritenere fondamentali e che possiamo chiamare “catalizzatori della vita” o “valori”. Quello che rende il sistema dell’enneagramma quasi meccanico nei suoi spostamenti è infatti che può anche essere letto come un sistema di valori /criteri e trategie mentali. Sono questi che “fissano” il comportamento delle persone in quanto per ognuno vi sono infatti degli elementi determinanti per il comportamento, dei criteri fissi che lo guidano nelle sue scelte. Questa struttura fissa non cambia soprattutto perché è mantenuta da una serie di paure interne. Guardiamoci intorno. Se non avessimo paure, potremmo prendere sempre in ogni momento la migliore scelta e saremmo più liberi ed avremmo un sacco di felicità e tempo libero. Vivremmo la nostra essenza, e saremmo sereni e liberi da malattie psicosomatiche in quanto il nostro corpo sarebbe libero in ogni momento di riprendere il suo equilibrio naturale. Ma così non è. La maggior parte delle persone è tesa. Tendiamo infatti a lavorare sempre, sia mentalmente (pensieri) che anche fisicamente (azioni) ed emozionalmente.