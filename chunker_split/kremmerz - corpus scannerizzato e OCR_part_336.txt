Non potendo allontanarmi da certi confini, senza pericolo di diventare oscuro, porto il ragionamento su esempi comuni: Se ponete in una stanza due bracierini, su di uno gittate una manciata di incenso e nel secondo una di mirra, il fumo che esce dai due fuochi si congiunge, ma restano allo stato di miscuglio o si combinano in una coesione non ancora chimicamente analizzata a noi importa poco: il profumo pero' misto e' una combinazione di una chimica semplice e più' alta, che ci da l'effetto non dell'incenso ne' della mirra ma di una somma: = mirra + incenso (vedi n.75). Dice Ermes: - come in alto così' in basso. - Come tra la mirra e l'incenso, così' tra due uomini che sono in contatto: l'uno agisce sul Karma dell'altro attivamente o in bene o in male, secondo la volontà' al bene o al male: lo purifica, lo peggiora, lo lava, lo insozza in ragione inversa della forza di resistenza che incontra. Questo e' fatale, e chiunque mette capo nella risoluzione positiva del problema alchimico ed avatarico, proverà' coi fatti che questa verità' e' assiomatricè.