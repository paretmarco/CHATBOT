Al primo quesito in parte ho già' risposto parlando della prima suprema prova del neofita di spogliarsi della tela fitta di tutte le umane ragioni sofiste, riflettendo che l'uomo il quale corre dietro alla analisi delle cose per impressioni sensiste graduali, perde la percezione del semplice, la cut scienza e' propria alle nature più' semplici, cioè' meno colpite dalla intossicazione degli spiriti della terra. Perciò' la spontanea manifestazione in coloro che si conservano fanciulli, i beati puri del vangelo, senza la malizia che e' la ragione orgogliosa umana che pretende con la impressione del fango modellare la sublimita' della verità' pura. Al secondo si risponde coll'intendere ciò' che abbiamo accennato sul valore assoluto magico della parola, come espressione della volontà', tra gli uomini. La parola materializza e il silenzio purifica. Da uno schema di idee semplicissime, espresse nel quaternario scaturisce tutto un corpo di dottrina, che, se gli uomini fossero evoluti e purificati, cangerebbero con la loro semplicità' tutto l'inferno terrestre dell'Eden, perché' l'umanità' sarebbe dagli stessi cherubini che la favola allegorica pone dopo il peccato alle pòrte dell'Eden, ripristinata nella sua grandiosa semplicità' atavica che la riunisce al Dio Generatore (Iehovah).