Pace sacra e profonda, nella cui sostanza erano tessuti esseri, suoni e colori; pace che era realtà e vita, pace che era fatta della stessa indicibile gioia dell'essere; tutto quello che avevo cercato era davanti a me: in quella pace vibrante danzava la vita, ed io percepivo la danza, la musica e il ritmo; le cose avevano tutte la loro splendente purezza originaria, e nel cuore continuava a pulsare, non il sangue, ma questa cosa che era il fiore dell'eternità, sciolta, luminosa, perfet- ta, squisita e pura, dischiusa come tra palpebre uno sguardo dí bimbo. Tutta la verità oltre la quale non v'è ricerca, tutta la pace che è la sostanza della vita, tutto il grande silenzio che è l'origine e la musica dei suoni, tutta l'irrefrenabile gioia, tutto l'essere diventato vita, tutto era là, su quel la- go, tutto era finalmente vero, tutto era sospeso, immenso, sereno — tutto era in me. Quell'« io » apparso a guardare non era affatto me stes- so, bensí qualche cosa di assolutamente impersonale vivente in me.