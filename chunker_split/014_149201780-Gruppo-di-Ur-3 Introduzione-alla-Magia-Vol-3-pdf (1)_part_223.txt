« Reale » sembrerebbe significare, in genere, l'« es- sere in sé » delle cose, cioè il loro esserci al difuori del- l'Io e indipendentemente dall'Io: onde ciò che si sperimen- ta non fa tutt'uno con l'esperienza stessa (come accade per es. per un sentimento), ma resta qualcosa di distinto da me, qualcosa che esiste oggettivamente, lo si sperimenti o no. Questa è la veduta del cosidetto « realismo » filosofi- co, la quale appare però esser essa stessa una trasposizio- ne di ciò che sembra evidente per aver noi prevalentemente a che fare con una realtà corporea: il rapporto dell'Io ri- spetto alle cose dell'esperienza fisica avendo appunto il carattere corrispondente alla veduta, ora indicata, del rea- lismo filosofico. Ma se la « realtà metafisica », come si è detto, implica una trasformazione della modalità del cono- scere, è ovvio che essa difficilmente potrà esser misurata con questa concezione della realtà.