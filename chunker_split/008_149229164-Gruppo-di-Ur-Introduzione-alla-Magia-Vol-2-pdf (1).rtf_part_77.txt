Per poco che si vada avanti, ascoltando nella propria interiorità ci si accorgerà che quando ci si torna a raccogliere al centro, è presente una sensazione sottile che prima non c'era. È il valore magico della figura tracciata, che si è aggiunto. Il difficile, in questi esercizi, sta nel non descrivere semplicemente di fronte a sé le figure, come si è spon taneamente portati a fare, ma nel descriverle intorno a sé, orizzontalmente, facendone passare una loro parte anche dietro a sé. Al principio, può allora esser d'aiuto imaginare che noi stessi ci voltiamo cosí da seguire via via con lo sguardo le linee o gli archi che passano die tro la schiena. Come abbiamo detto, il cerchio si traccia da sinistra a destra (cioè nel senso delle lancette dell'orologio), il pentagramma da destra a sinistra, fissando prima il centro 1, poi proiettando, più lungi che si può, il vertice di destra 2, poi tracciando 2-3, 3-4, 4-5, 5-6, 6-2, e poi tornando al centro (vedi figura).