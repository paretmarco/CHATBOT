Ma se, a sua volta, si vuol spiegare questo elemento, cioè la ragione ultima per cui proprio esso è presente nella vita psichica di quel dato individuo, l'analisi deve prendere un'altra direzione, e come « perché » riportarsi a ciò che appunto corrisponde alla nozione dei samskelra. Fin qui si è nel dominio della subcoscienza che può chiamarsi propriamente sarnsàrica, cioè legata alla cor- rente del divenire, sia individuale, sia collettivo. Di là da esso va considerata una subcoscienza da dirsi cosmi- co-metafisica, il cui senso si può dare nei seguenti ter- mini. La dottrina esoterica della corrispondenza del ma- crocosmo col microcosmo, di ciò che è in alto con ciò che è in basso, di ciò che è esterno con ciò che è interno, postula la presenza nell'uomo dei poteri e dei principi che, in genere, stanno alla base della manifestazione. Fra essi come sono in sé, ed essi come appaiono ed agiscono nell'uomo non vi è che una differenza di modalità e di grado della coscienza. Donde l'idea di una subcoscienza dell'Io, che racchiude tali presenze e che propriamente costituisce il differenziale fra la sua coscienza finita e quella dell'Io superindividuale trascendentale (Pdtmd del- la metafisica indù).