I seguenti sono alcuni concetti e paradigmi quantistici per distinguere gruppi disaggregati da gruppi funzionali. Compito del leader è creare un gruppo funzionale in grado di risolvere efficacemente i problemi. Possiamo paragonare la risoluzione di un problema alla “rotazione” dello stesso da differenti angoli. In pratica il gruppo crea “differenti punti di vista”. Questa meccanica di analisi può essere molto efficace ad una condizione: che il gruppo sia coerente. Il problema è stato anche trattato da un punto di vista matematico. Un leader efficace è capace di creare correlazione e coerenza tra i membri di un team. Il fine è arrivare ad una situazione nella quale “il tutto sia più della somma delle parti” Se i partecipanti in una relazione divengono “correlati” cambia la matrice e questo diviene possibile. Ovviamente le rotazioni che possono portare alla soluzione aumentano con il numero dei componenti. Le rotazioni aumentano all'aumentare del numero dei partecipanti e vengono trattate efficacemente se il gruppo è coerente. Dissonanza ed apprendimento A volte in un team vi possono essere opinioni discordanti. Definiamo ciò dissonanza. Nel gruppo anche la dissonanza (cioè la differenza di opinioni) è utile: per prendere decisioni ottimali, una dissonanza tra viste polari ed opposte trasforma l'incertezza dell'informazione in conoscenza.