Mediante un esercizio di ginnastica psichica che il nostro allievo non troverà difficile, noi dobbiamo progressivamente far passare questa visione dallo stato futuro allo stato presente, vale a dire - dopo aver cancellato la memoria dello stato difettoso - imaginarci già forniti fin d'ora delle qualità di cui vogliamo ornarci, considerare noi stessi come dei privilegiati possessori di tale ornamento. Ecco in tal modo il quadro colorito e compiuto. Notiamo che più che una frase340, l'allievo arrivato a questo punto non avrà davanti a se che la visione concreta, quasi diremmo un'allucinazione di se stesso, libero dal vizio dannoso, di se stesso che passa imperterrito davanti agli spacci di tabacco, di se stesso che non accetta la sigaretta offertagli dall'amico, di se stesso pieno della gioia di sentire finalmente la freschezza del proprio alito, di vedere tornato il colore sul proprio viso, di sentire il cuore battere regolarmente in petto, ecc. Ecco la visione dinamica; diversa come si vede dalla visione statica. Non giungeremo mai a persuadere sufficientemente l'allievo della necessità di rinfocolare ardentemente la nostra imaginazione, in modo che da essa si sprigionino quasi scintille, vivide imagini di ciò che sarà e ciò che vogliamo debba essere.