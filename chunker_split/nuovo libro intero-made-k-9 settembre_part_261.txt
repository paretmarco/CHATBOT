La ricerca ha evidenziato che in una fase iniziale di conoscenza con una persona, il linguaggio del corpo gioca un ruolo di fondamentale importanza, con una percentuale di incidenza sulla comunicazione pari al 55%, tramite gesti, posture e contatto visivo. Per il 38% del totale incidono in seguito il tono di voce e tutte le componenti paraverbali, mentre il significato letterale delle parole esperisse influisce solo per il 7%. Quando non c'è piena armonia tra tutti e tre i livelli si rischia di creare una INCONGRUENZA (vedi Incongruenza) nella comunicazione. LIVELLI LOGICI "Il livello logico di alcune trasformazioni linguistiche è diverso da quello di altre trasformazioni. Se qualcuno dice di 'vivere in solitudine', il cambiamento che deve compiere è molto diverso da quello di cui ha bisogno una persona che afferma: 'Non posso percepire nient'altro che solitudine'. Nel primo caso, la nominalizzazione 'solitudine' deve essere trasformata in forma attiva come 'vivere solo' o 'sentirsi solo occasionalmente'. Nel secondo esempio, deve essere per prima cosa contestato l'Operatore modale 'non posso', per permettere alla persona di avere qualche sensazione attiva. Questa seconda affermazione implica non una, ma infinite limitazioni.