Il vedere che persone che non si conoscevano (lo so per certo) erano arrivate a conclusioni molto simili mi spinse a ricercare ulteriori esempi nella storia ed incontrai il metodo dell’enneagramma, un sistema di valutazione della personalità basato su nove tipologie. Quello che mi apparve subito molto chiaro era che l’enneagramma esprimeva dei concetti simili a quelli che la PNL attribuiva invece all’utilizzo di particolari strategie mentali. Era del resto logico che già altri nella storia dell’umanità avessero scoperto che le persone potevano avere comportamenti diversi. Il focus nel passato era però meno sulla comunicazione delle persone rispetto ad adesso e quindi si può avere un reale valore aggiunto dalla sinergia dei due. In pratica il fatto che una persona sia Visiva od Uditiva oppure ancora Cenestesica, ha una relazione specifica con una determinata figura dell’enneagramma. Tale relazione, è stata verificata sperimentalmente nelle nostre classi sia da me che dai miei allievi sempre con risultati attualmente positivi. Sperimentalmente abbiamo inoltre osservato che il modello era particolarmente predittivo, cioè in grado di prevedere comportamenti ed estremamente utile per i rapporti personali e tutta una serie di altre situazioni. Il fondere assieme più sistemi permette una maggiore capacità di analisi: è come quando in auto cambiamo marcia.