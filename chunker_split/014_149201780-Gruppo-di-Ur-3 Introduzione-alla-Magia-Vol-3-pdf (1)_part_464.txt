ABRAXA CONOSCENZA DELL'AZIONE SACRIFICALE Sul mistero dei sacrifici usati nella Magìa, voglio brevemente dirti — per condurti ad ancor un'altra for- mazione, adattazione e risoluzione del rito fondamentale nostro —piú aspra e tagliente. Sacrificare, è in-vocare, denudare, dominare, trasmu- tare, per proiettare — o assorbire. L'operazione pren- de per centro il corpo e il sangue di una vittima, per- ché le forze con cui hai da fare sono di siffatta natura, che non è opportuno che ti ponga tu stesso diretta- mente come « magnete » e corpo di manifestazione ed incarnazione loro. Il rito ritma e gradua l'identificazio- ne: devi, sí, sentir nello spirito e controllare le forze che scendono nella vittima, ma l'assunzione integrale de- ve essere solo nel lampo dell'istante apicale, ove, con l'uccisione, la potenza è liberata, e dominata — o proiet- tata — in un medesimo atto. Come di ogni rito cerimoniale, cosí pure del sacri- ficio, la chiave e i cardini sono la purificazione e la li- gnificazione magica dell'operatore. L'una e l'altra sono due condizioni, a che in te si sviluppi, o si integri il po- tere di consacrazione, imposizione e in-vocazione, che deve animare, magnetizzare, vivificare il rito.