Quest'esercizio tende ad incrementare la vitalità generale ed è alla base di una serie di esercizi chiamati "esercizi di ringiovanimento". Esercizio 41: utilizzo dell’esercizio respiratorio per il perfezionamento dell’uomo. In questo caso, quando inspirate, pensate a delle doti che pensate di voler acquisire. Mentre trattenete il fiato, sentite queste doti dentro di voi. Espirando pensate alla loro applicazione pratica. Questi esercizi oltre all’aspetto interiore hanno anche un risultato fisico. Tendono a ri-equilibrare l’uomo e ad aiutare un funzionamento più sincrono degli elementi muscolari, nervosi e ghiandolari che lo compongono. Sensorialità connessa al principio attivo: Memoria Nell’antica tradizione tale livello di sviluppo del principio attivo è legato alla “Memoria” e l’”ars memoriae” era tenuta in alta stima nei secoli passati. Il significato è molteplice. Infatti l’uomo che “dorme”, che non ha consapevolezza, non ricorda. Come spiega Giordano Bruno, per ricordare è necessario prima creare uno stato di pace interiore e poi utilizzare la consapevolezza per fissare le immagini.