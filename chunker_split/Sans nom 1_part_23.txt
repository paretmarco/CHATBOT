In altre parole non siamo coscienti solo dell’ora, bensì mentre pensiamo ad un momento leghiamo assieme una serie di avvenimenti ed in particolare un futuro immaginario così come un passato ricordato nella nostra memoria.7 Ad esempio, se saliamo in auto, la nostra mente se pensa che dobbiamo guidare riporterà alla superficie una serie di informazioni relative a come tenere la leva del cambio, come premere l’acceleratore etc… imparate in passato e depurate di una serie di elementi ritenuti non rilevanti (ad esempio la voce dell’istruttore di scuola guida). Allo stesso tempo disattiverà l’attenzione da elementi ritenuti “conosciuti” o “non rilevanti per l’esperienza”. Se pensiamo a quante cose vede un bambino quando sale in un’auto e quanti ne vede un adulto ci rendiamo conto della differenza. Il bambino osserva i tessuti, tocca gli elementi, sente l’odore, mentre magari l’adulto spesso è cieco a tutto ciò ed avrà la sua mente occupata a pensare dove deve andare. Quindi ogni singola esperienza appare normalmente il risultato di complessi meccanismi di selezione e valutazione che ci portano a conoscere la realtà solo come concetti ed a cancellarne una grande parte.