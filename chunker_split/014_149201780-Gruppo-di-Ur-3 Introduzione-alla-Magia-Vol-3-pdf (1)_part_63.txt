Dal lato interno è proprio, pertanto, al tipo dell'aristo- crate tradizionale una speciale « ascesi », un senso di su- periorità rispetto a ciò che è semplice interesse al vivere; un predominio dell'ethos sul pathos; una semplificazione interiore e un disprezzo per la rozza immediatezza degli impulsi, delle emozioni e delle sensazioni, nel che sta il segreto di una calma che non è indifferenza, ma superiori- tà reale, di quella capacità di animo aperto e di finezza non meno che di azione decisa e forte, tipica per il tipo del no- bile. Quell'assenza degli impulsi da cui gli uomini sono spinti come affamati alla mensa della vita; quel possesso di sé che non è una preoccupazione, ma la semplicità quasi di una seconda natura sempre presente; quella compostezza e quell'equilibrio cosciente che, appunto, è « stile » e « li- nea » — tutto ciò, mentre fa parte dell'ideale dell'aristo- crate, dell'uomo di classe, trova riscontro nelle descri- zioni della figura, pet esempio, del Saggio greco, o dell'Asce- ta buddhista, o del Perfetto estremo-orientale.