Saranno date sotto la responsabilità dell'estensore - tramite il sigillatore autorizzato - con le conseguenze implicite nel sigillo di sangue, a chi ne sia ritenuta degno dal Sigillatore stesso. Il tempo ed il personale sviluppo renderanno giustizia del meriti e dei demeriti e, per quanto si sappia della natura umana, proclive alla profanazione del patrimonio sacro dell'Urbe Arcana, altrettanto si sa dell'inesorabile Legge Universale, che gl'imperfetti dissolve in difesa di se stessa e di quelli che, in uno ad Essa, ne sono i Rappresentanti divini dell'umana società del progredibili. Le istruzioni fin qui ricevute, se praticate con intelletto e volontà, hanno dovuto immancabilmente produrre un inizio di separando lunare, che può essere condotto avanti, fino al separando solare, e ripetendo il ciclo di operazioni effettuate, o intuendone nei suoi cicli successivi la pratica della ricetta alchimica realizzandola nella sua compiutezza, UNICA PER TUTTI, ETERNA, INVARIABILE ED INDISTRUTTIBILE. Tali cicli, fondati su una regola magica rigorosamente scientifica e produttiva, non si comunicano che in casi rarissimi, dovendosi chiaramente deliberare nella mente del discepolo in base al corollario che: ALLA RETTA PRATICA RETTA INTERPRETAZIONE CORRISPONDE.