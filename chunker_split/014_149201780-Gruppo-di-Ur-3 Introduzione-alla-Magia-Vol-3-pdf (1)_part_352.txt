Il contatto non si sta- bilisce (o, pur stabilendosi, tu non potresti avvertirlo, e servirtene) prima che, a mezzo di uno stato anormale della coscienza esteriore, per « esaltazione » non giungi ad approssimarti al livello e alla « rapidità di frequenza » corrispondenti al doppio. I mezzi sono molteplici. Ma già ti si avvicina l'intelligenza per la seconda assimila- zione: il doppio, parte trascendente dell'anima umana, dea della Morte, ha relazione con le Furie, con le Erinni, con le dee delle Battaglie. Sulla via dell'azione, fu la danza ad esser primitiva- mente usata come metodo frenetico per attrarre e far manifestare nell'anima umana divinità e poteri invisibili: è il tema bacchico, menàdico — l'avviamento ai contatti per vertigine. Alla vita scatenata dal ritmo si innesta un'al- tra vita, come emergenza della radice abissale di quella: e Furie ed Erinni, nature selvagge che hanno attributi come Zagreo: « Gran-Cacciatore-che-travolge-ogni-cosa », ne furono le drammatizzazioni: forme, dunque, di apparire del dèmone tuo, assumenti la qualità dello stato che lo ha « estratto ». Il ludo agonale è un grado superiore. Ancor oltre, l'ebbrezza eroica della battaglia.