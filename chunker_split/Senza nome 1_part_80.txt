“Il cosiddetto “fluido universale” non è il calore, non è l'elettricità, non è la luce, non nè l'aria e non è nessuno dei quattro elementi. E' un agente che è il principio principiante di tutte le cose, grazie al quale, nel quale e col quale tutto esiste necessariamente.”41 (Cfr. Se con termini moderni volessimo fare un’analogia con la fisica quantistica esso è sia movimento che particella. E’ sia quello che trasmette il movimento, sia è qualcosa che è al di sotto della materia elementare. Un fotone è contemporaneamente un’onda ed una particella). Analogamente la nostra coscienza permette di vedere i due lati della realtà del fluido, che è sia forma che movimento. Il numero tre è quindi fondamentale per comprendere la Natura del fluido. Nel Mesmerismus il numero tre è simboleggiato dal triangolo “Il triangolo è una delle figure geometriche dalla quale tiriamo le proposizioni più evidenti, tra queste quello che tre angoli di un triangolo qualsiasi sono uguali a due angoli retti.”42 Questo significa che noi vediamo la realtà come forma e movimento, ma in realtà essa è il prodotto di tre elementi.