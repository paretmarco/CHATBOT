Tendersi energicamente senza abbandonare il suolo coi talloni inspirando. Nota. - La testa deve rimanere rovesciata all'indietro e guardare le mani. Si deve sentire la tensione ben localizzata nella spina dorsale. Il potere del giusto Spirito. Esercizi Base di Respirazione Nella lezione precedente abbiamo parlato dei pensieri che affollano la mente; il respiro ne è in parte un derivato. Le ansie modificano il nostro respiro, così come le angoscie ed ogni stato dell'animo. E' compito dell'individuo liberarsi dalla schiavitù e dal potere in cui è tenuto da questa paralizzante condizione ereditata. Chi non ne è cosciente, subisce dei contraccolpi, degli imprevisti, finisce a volte bruscamente la sua esistenza. Il concetto base è la "respirazione ritmica". Bisogna, per liberarsi da questo limite, imporre, stabilire in sé un ritmo respiratorio volontariamente determinato, acquisire attraverso l'esercizio una respirazione profonda cosciente controllata: il "respiro individuale" che è anche "respiro dell'individuo". In questa maniera, invece di essere conseguenza degli avvenimenti esterni, diveniamo elemento equilibrato partecipante alla realtà.