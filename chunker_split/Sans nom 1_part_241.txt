Essa permette allora di dirigere i propri pensieri, di moderare o di esaltare secondo i casi, le emozioni o gli impulsi, e di regnare sovranamente sopra gli stati sensori. Il processo è graduale, effettuato il primo passo, dal quale si creerà l'impulso rappresentandosi i vantaggi a cui tende167, il secondo passo sarà meglio assicurato, ed ogni nuovo tentativo renderà più energico e più facile il susseguente. La subordinazione delle diverse attività psicologiche alla coscienza, costituisce la qualità maggiore per il successo, perchè rende idonei ad agire malgrado l'ostacolo o la difficoltà, conformemente ad una decisione o ad un principio fissati in anticipo. Essa ci sembra doversi desiderare sopra ogni altra qualità, perchè assicura il massimo d'armonia interna. L'influenza psichica individuale s'accresce anche col ridurre la molteplicità degli stati d'animo, imparando a pensare con energia. Diverse scuole filosofiche ammettono che l'umano volere, per un processo che esse spiegano, s'affermi modificatore delle cause seconde quand'esso è sufficientemente dinamizzato. Possiamo allora divenire effettivamente creatori della nostra realtà. Simbolo di questo principio nella tradizione è il triangolo del fuoco con sotto una croce D , ad indicare l’evoluzione di consapevolezza da compiere.