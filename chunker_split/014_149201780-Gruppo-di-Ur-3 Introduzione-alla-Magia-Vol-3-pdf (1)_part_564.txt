Sentivo — sorpreso e non sorpreso — di avere un senso di me e delle cose assolutamente diverso e nuovo; sentivo — la prima volta — di essere « io », unico, in- tero, sufficiente a me stesso, indipendente da qualunque persona o circostanza, eterno, solo, abitatore del mio uni- verso, sospeso in una immensa pace, legato a tutte le cose da un contatto, come da una « diffusione di me » agile, ritmica, semplice, pura e viva, sveglio in quella immensa pace in cui sognano tutti gli esseri e dormono tutte le cose. Lo straor- dinario è che tutto questo non era affatto straordinario, ma profondamente naturale, assolutamente naturale. Sentivo esattamente di non aver nulla a che fare con i miei stessi pensieri, con quelle stesse circostanze che, se costituivano il mio limite, costituivano anche la mia libertà; la realtà era sottostante a queste cose, e in questa realtà era la li- berazione, e in questa liberazione era la vita, la vita sboc- ciata in me.