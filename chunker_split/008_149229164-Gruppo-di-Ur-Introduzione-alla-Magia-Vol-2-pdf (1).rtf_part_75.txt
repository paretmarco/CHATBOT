Evocare tuttavia il senso di questa luce non fisica, invisibile, e, cercando di trattenerlo, dire: « LA LUCE È IN ME ». Portarla come il significato stesso del nostro esser svegli, consapevoli e attivi quali individui fra le cose esteriori. Sentire che la luce nella propria anima è pii forte di quella esteriore. Questo senso cresce sino al meriggio, poi declina a sera, quando di nuovo ci ritraiamo da quel posto di combattimento che è il no stro vivere come uomini, e rientriamo nel mondo che è luce. Queste contemplazioni debbono diventare viventi. Se no, non danno frutto. Debbono condurre alla conoscenza del giorno e della notte: ad una specie di sensibilità sottile per le varie ore: a percepire un ritmo in cui l'interno e l'esterno si toccano. Non si creda che per fare ciò occorra assolutamente una vita speciale, lontana dalle ordinarie occupazioni. Lo scopo invece è tanto meglio raggiunto, quando la disciplina non costituisce un settore a parte fuori dalle occupazioni abituali, ma s'introduce nella trama stessa della vita quotidiana.