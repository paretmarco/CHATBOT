Esotericamente, ciò che nell'uomo è esperienza del corpo concretizza questo differenziale, questa zona di subcoscienza, che racchiude forze e modi di essere cadenti fuori da una data coscienza individuale, pur facendo parte integrante dell'Io. Là dove questa subcoscienza si renda trasparente, per ciò stesso vengono meno alcuni limiti e condizioni dell'individuo, in prima linea la condizione spaziale, conseguentemente anche il limite fra un Io e un altro e fra Io e non-Io. In breve, questo è il quadro che ci si deve formare della subcoscienza e delle sue zone. Per quel che ri- guarda i rapporti fra conscio ed inconscio, deve valere il principio che il conscio viene dal conscio e che il sub- conscio è sempre una tacitazione, neutralizzazione, offu- scamento o limitazione del conscio, la forma in cui sono passati contenuti che originariamente appartennero alla sfe- ra di una coscienza in genere, o individuale, o super- individuale, o samsarica, o trascendentale. 2. - LA PSICANALISI FREUDIANA. Venendo ora alla psicanalisi, a quella cosidetta « or- todossa » — è la psicanalisi che segue le teorie di Sigmund Freud — basterà accennare rapidissimamente.