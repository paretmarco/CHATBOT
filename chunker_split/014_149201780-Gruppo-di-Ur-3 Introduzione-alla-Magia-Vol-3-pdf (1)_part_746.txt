Poiché una tale matemati- ca è come il velo ultimo dinanzi all'immagine della verità, per cui non vi è via migliore della nostra santa Kabbala per analizzare tutte le cose e ridurle a puro numero; cosi, la loro natura non essendo piú colorata e confusa, esse po- tranno esser regolate e formulate in semplicità a mezzo dell'operazione della ragion pura, a tuo grande aiuto nel- l'opera della nostra Arte trascendentale, mediante la quale il molteplice diviene Uno. 2. - Classica Figlio mio, non negligere lo studio degli antichi scrit- ti, nella loro lingua originale. Poiché cosi scoprirai la storia della mente tua, cioé la sua natura considerata co- me l'ultimo termine di una sequenza di cause e di effet- ti. La tua mente essendo stata costruita con questi elemen- ti, con tali libri puoi far venire alla luce le tue stesse subconscie memorie. E la tua memoria è come il mortaio nella casa della tua mente, senza il quale non è possibile né coesione né individualità, onde la mancanza di essa è detta de-menzia.