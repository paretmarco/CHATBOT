La situazione, qui, è evidentemente diversa da quella considerata da « Abraxa ». Un altro aspetto del sacrificio lo si incontra specifica- mente nella tradizione ebraica e ebraico-cristiana. È il sa- crificio quale riscatto, distinguentesi, come senso, dal caso ora indicato per un suo aspetto morale e per una sua parti- colare premessa. Si suppone, cioè, una natura originaria- mente malvagia, o una colpa commessa che col sacrificio si espia attraverso il sangue. In quest'ultimo caso, la teo- ria sacrificale tende a « derealizzarsi » per non concernere piú dei rapporti tra forze, per giustificarsi piuttosto in ter- mini giuridici. Cosí, nell'interpretazione piú grossolana del mito del « peccato originale », la colpa la si intende come offesa e trasgressione al Creatore, che deve esser placato a mezzo del sacrificio che gli si offre. Tutto ciò cade natu- ralmente nel campo di un puro exoterismo. Più fondato è il concetto di una colpa nei termini og- gettivi e extramorali, quasi di una intossicazione da elimi- nare, se si paventano effetti che vi si legano. Vi è altresì l'idea che determinati atteggiamenti e determinati atti con- feriscano a date forze o entità un potere sull'uomo e quasi le inducano nel suo sangue.