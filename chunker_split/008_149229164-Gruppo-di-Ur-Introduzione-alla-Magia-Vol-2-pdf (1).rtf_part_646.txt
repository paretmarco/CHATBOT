E quando è come ho detto che la cosa si verificherà, e lo stato di estasi trasfigurata e fissata al suo apice sarà staccato dalla precipitazione del seme che la sincoperebbe e ti farebbe ricader giù animalmcnte svuotato, allora si produr rà il vortice e in tale istante sarà rimosso il limite. Que sto, nell'arte nostra, è detto il magico concepimento, o la nascita. E sempre restando dentro la donna, da tal punto si realizza il regime del Maschio che uccide la Madre e domina ora la Femmina, che libera la sostanza umida dalla sua impurità. La forza femminile dissolvente cambia essa stessa di natura, alimenta e accresce il principio che è passato oltre, si congiunge ad esso ar dentemente e indissolubilmente, diviene la sua acqua di vita. Ora sègnati bene in mente questo insegnamento. Due sono le grandi prove e le tentazioni che ti sí faranno in contro in quest'Opera. La prima è che tu nella fase del l'amalgamazione o Regime delle Acque ti lasci sommer gere dall'onda e ferire dalla lancia del desiderio.