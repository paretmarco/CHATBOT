De Leone Del Leone, figlio mio, sia detto che esso è il coraggio della tua virilità, che balza su ogni cosa e la ghermisce come sua preda. La sua lettera è Teth, la cui implica- zione è un serpente, e il suo numero è nove, cui si lega Aub, il fuoco segreto di Obesh. Nove è anche di Jesod, nel quale il mutamento si unisce alla stabilità. Ma nel «Libro di Toth » esso è l'Atu chiamato vigore, il cui numero è dodici, con Aud, la luce òdica della magia. E vi è figurato il Leone, anzi LA BESTIA, e la nostra Signora BABALON con le mani sulla sua bocca, per dominarlo. Vorrei qui che tu ben notassi come questi nostri simboli sono apparentati e fluiscono l'uno nell'altro, perché ogni anima partecipa in propria misura al mistero della santità. Ma ora lascia che ti mostri come questo Leone del coraggio è piú specialmente la luce in te, cosi come Leo è nella casa del Sole che è il padre della luce. Ed è così: la luce tua, conscia di sé stessa, è la fonte e l'incitatrice del tuo volere, che essa spinge a balzare in- nanzi e a conquistare.