6 – SCETTICO/LEALE MODALITÀ COMUNICATIVA: LOGICA / INDICATORIA COINVOLGIMENTO PRIMARIO E RAPPORT CREATO DA UNO STILE COMUNICATIVO INDICATORIO / LOGICO MOTTO: “NOI CONTRO LORO” Avete mai avuto paura che altri volessero influenzarvi? In tal caso avete adottato la strategia comunicazionale del 6 “lo scettico”. Questa tipologia ha paura che gli altri vogliano influenzarlo e li studia per capirli e non farsi manipolare. Dubita delle cose e analizza il pensiero degli altri. Pensa di essere debole e se è fobico tende a essere pauroso nelle relazioni; se è un contro fobico si trasforma in un Iper-eroe coraggioso che affronta con grinta il mondo ma, di fondo, è un fifone. Nella vita si muove in base ad una motivazione principale: non essere fregato e se la compulsione si estremizza diventa un paranoico. Quindi tende ad essere scettico per non farsi manipolare e non gli piace essere preso dal lato emozionale. Generalmente la sua storia personale è costituita dal fatto che in famiglia ci sono dei “segreti” e deve scoprirli in quanto se rimane se stesso può essere manipolato. Oppure ha disconosciuto l’autorità dei famigliari in quanto adottavano un comportamento imprevedibile nei suoi confronti e spesso gli infliggevano punizioni o umiliazioni, con la conseguente perdita di fiducia in loro.