Il terzo grado appartiene agli uomini dei, cioè' alle intelligenze incarnate, le quali possono nello stato assoluto continuare le vite in continue trasmutazioni corporee dette avatariche. Nelle incarnazioni successive gli uomini ordinari portano con se' anche parte del corpo lunare antico non interamente dissoluto, e spettando a questo le forme corporee, si spiega con ciò' il succedersi dei tipi costanti nelle famiglie e nelle razze. 94) Principali tra i mezzi psichici per ottenere il separando sono il silenzio e la solitudine. Il silenzio non e' solamente il non parlare, ma il far tacere tutto il mondo esteriore intorno a se' onde si risvegli il sentimento di ascoltare la voce intima, interna, profonda. Quando il salmo 129, uno dei 7 penitenziali della Chiesa Cattolica dice: De profundis clamavi ad te domine, vuol fare un appello alla individualità' profonda, ascosa, che grida al Dio o all'Io superiore umano, all'Iod primitivo ed eterno. Ora la voce dal profondo di quell'abisso stratificato da diverse centinaia di esistenze geologiche dell'uomo, la voce dell'io, cosciente di se', non si fa sentire che nel silenzio del mondo artificiale delle parole di tutti gli uomini e dei suoni di tutti i pensieri degli altri.