Il leone verde che ingoia il sole rappresenta la vecchia sovrastruttura mentale (il sole, la ragione fissa) che viene sciolta dalla nuova, e questo può allora essere origine per un nuovo modo di essere più reale ed effettivo60. Ed il leone verde è anche il vetriolo verde (Vitriol), perché è la forza vitale che deriva dall’accesso all’interno di sé. Nel Vitriol vi è l’accesso alla vitalità animale61. Tempo ed essenza Arrivati ad un livello di essenza vi sono anche fenomeni significativi a livello di tempo: questo può incominciare a modificarsi. Il tempo è infatti una misura di movimento, di cambiamento e trasformazione della realtà62. Il tempo quindi implica una trasformazione. Per gli antichi era però sotto il dominio di Saturno (o Chronos) che rappresenta la fissità. Possiede la “rigidezza della pietra”. Infatti per misurare il tempo bisogna avere un referente teorico che sia statico. Ma ad un livello (anche iniziale) di percezione della “quintessenza”, di accesso al “sensorium commune” la percezione cambia e non vi è più un referente statico. La realtà appare meno “fissa” e rigida.