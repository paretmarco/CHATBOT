32) Il digiuno del corpo per queste leggi accennate, la castità' di certi tempi, il mangiare solo vivande che abbiano visto il fuoco, il bere acqua o vino, non sono esercitazioni di resistenza del fisico del noviziato. Ogni atto dei precedenti. accennati racchiude il germe di una proiezione lanciata sullo spirito proprio e in distanza. I quattro digiuni annuali che la Chiesa cattolica ha conservati nelle quattro tempora o i dodici lunari dei riti di azione, o i ventiquattro neomenici del rito orientale, non sono che in base alla correlazione simbolica del mondo fisico col mondo intellettuale. Le analogie non si spiegano si intuiscono cioè' si percepiscono profondamente come un atto di correlazione con la cosa da ottenere, e se la intuizione non si ha, basta eseguire con grande precisione ciò' che e' prescritto e se ne vedranno le conseguenze. Ma se l'operazione e il rito sia malamente scelto o impropriamente attribuito, le conseguenze saranno disastrose o nulle.