M. Erickson ad esempio era estremamente abile nell’utilizzare TUTTO quello che il cliente forniva, allo scopo di “ricalcare” in generale il “modello del mondo” del cliente stesso; tuttavia Erickson SAPEVA quello che faceva con i clienti, ma gli riusciva difficile spiegare COME lo faceva. M. Erickson non “giudicava” il suo cliente, semplicemente ne utilizzava gli apprendimenti, senza imporre metafore, valori e credenze estranee alla sua esperienza: ogni intervento dedicato all’eliminazione delle cosiddette limitazioni apprese si attuava attraverso l’attivazione dei meccanismi naturali di apprendimento del cliente. In PNL MODERNA “rapport” significa “sintonia”: quando ricalchiamo il nostro interlocutore a vari livelli di descrizione, gli permettiamo di potersi riconoscere nella nostra comunicazione...e di avere fiducia in noi. La PNL MODERNA può essere utilmente descritta come un sistema di ricalco e guida a vari livelli, organizzati all’interno di una struttura gerarchica: salendo lungo questa scala di livelli, passiamo gradualmente dalle singole tecniche atte a generare rapport (chunking down), al modello integrato più evoluto per la valutazione della personalità: l’Enneagramma (chunking up).