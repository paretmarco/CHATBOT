Nel Tractatus Ludwig Wittgenstein sostiene che il pensiero sia linguaggio organizzato secondo una determinata forma, e scrive: “Ciò di cui uno non sa parlare, di quello non sa pensare.” Il famoso esperto di finanza personale Robert Kiyosaki dice: “Se vuoi diventare ricco, una delle cose più importanti che devi fare è espandere il tuo vocabolario finanziario.” Incrementando il proprio vocabolario finanziario si incominciano a rimuovere i limiti alla propria esperienza espandendo così il proprio “campo da gioco”. Com’è possibile diventare un bravo investitore senza conoscere il linguaggio della finanza? Quando si conoscono i termini, si può pensare in modi nuovi. Recentemente è stato chiesto a Warren Buffet, il leggendario investitore divenuto con i suoi investimenti in borsa il secondo uomo più ricco del pianeta, di rivelare il segreto del suo successo, lui ha risposto: “Leggo oltre due mila rapporti finanziari all’anno.” Meta programmi I metaprogrammi sono dei programmi interni che l'individuo utilizza (spesso inconsciamente) per decidere verso cosa ed in che modo dirigere la sua attenzione. Sono schemi di comportamento o automatismi tendenzialmente costanti che permettono all'individuo di accelerare i processi con i quali vengono selezionate ed organizzate le informazioni in entrata, nonché i tempi di reazione ad esse.