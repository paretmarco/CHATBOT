Le lìngue altre volte parlate, le arti altre volte esercitate e giacenti nella memoria perpetua come delle riserve economiche, spuntano quando meno vi si pensa e più' se ne sente la necessita'. L'omicida ha bisogno di tempo lunghissimo per lavare la memoria dagli spruzzi di sangue dell'ucciso; il ladro, il ghiotto, l'ubbriacone resta tale quantùnque gradatamente progredito e fino al giorno in cui una profonda impressione contraria non l'abbia fatto divergere in un senso diametralmente opposto, egli non e' corretto ne' modificato. Il Budda indiano ne discorre nei suoi libri di saggezza e tutti gli altri iniziati dell'Oriente misto (Caldei, Fenici, Ebrei, Egizi) conoscevano profondamente il meccanismo della riproduzione e della cancellazione delle anteriori impressioni. E' superficiale errore il credere che l'educazione profana riesce a tanto; essa e' una leggerissima porzione di oppio sulla memoria allo stato latente in ogni individuo, e solo la educazione templaria, che e' l'iniziatura ai supremi misteri della natura umana ed eroica dell'uomo, ha tali mezzi di riformare completamente in un generale lavacro tutto ciò' che nell'uomo e' imperfetto.