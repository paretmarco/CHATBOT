Il primo livello di sdoppiamento cui porta la presenza è quello tra “attore” della nostra rappresentazione mentale e “spettatore”. Questo atteggiamento già è utile. Continuando su questa linea, la dimensione del cosiddetto “sdoppiamento” è anche una presa di contatto con la dimensione del “corpo sottile” abitualmente prigioniera del corpo fisico. Infatti così come la mente può operare nel corpo, questa può operare nella dimensione dell’ambiente che è una creazione della nostra stessa mente. La dualità tra noi e l’ambiente svanisce e tutto appare come manifestazione della stessa energia. La pratica porta alla coscienza che il corpo è composto degli stessi elementi che compongono l’ambiente. Nella via del ch’an un passaggio iniziale su tale strada è lo sviluppo della “telepatia”. Il significato di tale esercizio è infatti un primo passo per “uscire dal proprio io” e “sentire l’altro come se fossimo noi”. Analogamente nell’atto sessuale è possibile il superamento della dualità io-non io e per questo può essere una valida base per il raggiungimento di tale stato. Questa facoltà porta al superamento della divisione “io – non io” attraverso una prima fase che potremmo chiamare di “io esteso”.