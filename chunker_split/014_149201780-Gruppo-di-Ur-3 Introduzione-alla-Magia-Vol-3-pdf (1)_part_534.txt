Cosi già per il lato dottrinale è cosa carat- teristica che proprio coloro che piú sinceramente vivo- no sacramentalmente e misticamente la fede cristiana siano i più « presi », i più fanatici, i piú incapaci di ri- conoscere e rispettare ciò che è anteriore e superiore alla loro tradizione e che nel mondo e nella storia si è con- cretato in altre forme egualmente legittime. Sotto ogni riguardo, specie nel caso del cristianesi- mo devesi giudicare che i rapporti fra la via esteriore religiosa e quella metafisica sono minimi e che si può essere immersi nella corrente mistico-devozionale fino a raggiungere gradi relativamente alti senza percepire nulla dell'ordine iniziatico e metafisico. Con il suo carattere di sistema a suo modo chiuso, con elementi i quali del mistero della trasformazione e della deificazione non rappresentano che una imagine riflessa, solo formale, quasi diremmo « lunare », il cristianesimo è forse, tra le forme tradizionali, quella che meno si raccomanda a chi voglia imboccare la « via diretta ».