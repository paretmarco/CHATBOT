Il colle- gamento con stati superiori dell'essere stabilito con la trasmissione delle influenze spirituali non ha sempre biso- gno di esser cosciente per esser reale (151). In particolare, il Guénon distingue nettamente fra misti- cismo e iniziazione, perché il mistico non è « attivo » nel- le sue esperienze, di solito non ha anzi nemmeno i mezzi per interpretarle adeguatamente — ma soprattutto perché egli è un isolato e la condizione-base per l'iniziazione, ossia il collegamento con un « centro » e con una « catena », non è soddisfatta (41-46 sgg,.). In secondo luogo, il Gué- non nega ogni possibilità di un collegamento — come egli lo chiama — « ideale » con una tradizione, cioè ogni col- legamento che non si effettui per la via rituale anzidetta e per contatto con rappresentanti viventi, esistenti, pre- senti e autorizzati di quella tradizione. Una iniziazione « spontanea », infine, viene parimenti esclusa, perché qua- si equivarrebbe ad un nascere senza l'ausilio di chi a ciò fornisca la possibilità, allo svilupparsi di una pianta senza che prima vi sia un seme, il quale a sua volta rimanda ad altre piante nate l'una dall'altra (48).