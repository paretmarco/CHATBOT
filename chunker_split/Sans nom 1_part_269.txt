181 In pratica è importante che arriviamo a spezzare il legame degli automatismi mente-corpo che ci portano ad esempio a tenderci inconsciamente quando siamo spaventati e giungiamo a vivere la realtà corporea quale essa è. Le domande attuali della nostra società tendono infatti a portarci fuori da quello che il corpo può fare. Questo ci porta a sostituire la presenza corporea con concetti emozionali o di pensiero. La strada è reintegrare la consapevolezza della propria fisicità182. Una tra le maniere più semplici di iniziare è dapprima con esercizi di rilassamento. Basta studiare un momento il proprio corpo per convincersi che noi disperdiamo ad ogni istante una grande quantità di forza con delle inutili tensioni dei nostri muscoli. Esercizio 58 Rilassamento da seduto Mettendovi a sedere, abbandonatevi sulla sedia come corpo morto, in modo da sentirvi veramente sostenuti dalla sedia. Solo in tal guisa riuscirete a riposarvi rapidamente. Esercizio 59 camminare rilassati Camminando, concentrate lo sforzo muscolare nelle gambe, lasciando in riposo il resto del corpo. Esercizio 60 altre situazioni In vettura, in treno, non tendetevi con uno sforzo di irrigidimento, come se voleste con ciò aiutare il veicolo ad arrivare più presto. State tranquillo e rilassato.