L’antica scuola magnetica, a noi trasmessa dai nostri maestri direttamente, anche se parzialmente ed oralmente, trova nei protocolli che seguono una unità ed una coerenza che permettono di gettare uno sguardo su di una tradizione occidentale sicuramente antichissima e mai documentata così compiutamente per iscritto. Origine Dei Protocolli I protocolli di questo libro nascono da varie fonti. La prima fonte che è stata da guida nella ricerca è stata la PRATICA e la Tradizione Diretta. In altre parole per ricostituire la Tradizione ci siamo basati su quanto era pervenuto fino a noi tramite persone viventi e che appariva funzionare. Grandi ispiratori sono stati un fascinatore di nome Virgilio T. ed il Prof. Erminio Di Pisa. Il primo praticava l’ipnotismo con lo sguardo, la stessa tecnica dalla quale è nata probabilmente la leggenda della Medusa. Viveva in campagna. Il secondo, appassionato della stessa tecnica, viveva in città e trasmetteva appieno una seconda maniera di operare, intensa e legata all’ispirazione. Successivamente, grazie alle indicazioni di questi Maestri mi sono approcciato all’opera di tutti i principali scrittori del campo magnetico tra i quali Franz Anton Mesmer.