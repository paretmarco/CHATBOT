Concordanza magnetica mareggia le sue sonorità d'istinti sordi nelle faune stellari, i cui ricordi errano sulla terra, a grèggia a grèggia, ________________ UNA VOLONTÀ SOLARE 95 Materiale protetto da copyright finché noi non s'indulgaal fio che le promulga. Le promulga animali, in terra e in acqua, sparpagliandole in gruppi numerati; ma, in parvenza di corpi, son peccati d'uomo, che in sue fantasime scialacqua onnipotenza infusa, ch'egli stesso ricusa. Se riprendi entro te, volontà buona, sfavillante al mio sangue senza quando, gl'impeti che, da sempre, vai versando in suoli e fiori e faune, onde persona breve ti sei scolpita, da quella immensa vita; tu salvi delinquenze, ch'hai già sparso in polpa d'animali, e passioni d'oro, trasfuse in floride stagioni, e fissità d'errori, ond'è si scarso di vita il minerale che fu fuoco mondiale. Reintegri lo spirito indiviso che ha sparso a terra stelle eccelse in bruti, e il sole in fusti vegeti. e fronzuti, e il suolo (ch'era te nel paradiso) in pietre senza fiamma: teatro del tuo dramma.