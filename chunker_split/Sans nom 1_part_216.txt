Quindi, come i movimenti concentrici degli astri si differenziano nell’ordine dalla loro dipendenza successiva, per analogia, le diverse sfere del mondo planetario o più esattamente i ritmi delle loro rivoluzioni - scaglionandosi a partire dai limiti indefinibili dello spazio fino all’ambiente terrestre, possono essere considerate come altrettanti simboli dei gradi successivi della “contrazione” temporale. Al di là vi sono le “stelle fisse” ed il cielo della “durata”. L’uomo è così simile al cosmo. Questa antica concezione che unisce l’uomo al cosmo è rimasta presente ai nostri giorni solo nella pratica della moderna astrologia che riduce però l’antico insegnamento, in quanto invece di mirare a riportare l’uomo all’unità, si focalizza sulle “particolarità” ed alle predizioni, in pratica realizza un’altra “trance” e si focalizza sul tempo del “divenire”. Il fine ultimo non è però di definire l’uomo in un tipo di personalità. Questo libro vuole invece svegliare la sensibilità del lettore e portarlo ad un’integrazione sempre più completa di sè.