Tieni per fermo che, se le facoltà tue sono sane, il tuo pensiero può superare la condizione dello spazio fisico e ciò che oggi telefoni, radio ed altri ordigni ti rendono pos- sibile, puoi realizzarlo con una tecnica acconcia della mente e con un atto dello spirito. Oh, sí, sarà cosa infinitamente più lunga, piú faticosa — ma sarà davvero un potere che tu allora avrai, tale, a differenza delle macchine, che nessuna contingenza potrà toccarlo e revocarlo. Se non è di realizzazioni superiori che si tratta, ogni trasmissione psichica per via non materiale si riferirà a due persone opportunamente preparate: e ben piú facile sarà la pratica, se si tratterà di due elementi facenti parte di una « catena ». Quanto alla tecnica, di leggieri puoi convin- certi essere essa sola un'adattazione degli stessi strumenti interni, che ti sono stati necessari per il vero opus magicum. Distingui intanto chi si deve preparare per ricevere ed intendere, e chi si deve invece preparare per emettere ed inviare. Al secondo, si chiede una sola cosa: il pensiero fisso e sottile.