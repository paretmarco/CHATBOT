- Con una energica spinta sollevate i piedi facendo descriver loro un arco di cerchio sopra il vostro capo. Alla fine del movimento le punte dei piedi toccheranno il suolo. Potete completare il movimento arrivando con le ginocchia accanto alle vostre orecchie . Se non siete capaci di tanto, accontentatevi di spingere i piedi in alto il più possibile. Nota. - Prima di iniziare il movimento fate una forte inspirazione. Si avrà allora una compressione addominale che si risolverà in un massaggio automatico del plesso solare. Molto Importante: Come ritornare alla posizione di partenza. Tornate indietro molto lentamente facendo delle piccole tappe progressive. Questo per evitare una controtensione della schiena. Nota: Questo esercizio (con le ginocchia piegate) riporta nella posizione fetale e può portare alla comprensione chiara della frase di Nirgadatta “tornare come otto giorni prima di essere nato”. Troviamo immagini in posizioni simili anche nella tradizione egizia e specificatamente nella posizione assunta da Geb, il marito di Nut188. L’inarcamento circolare del corpo ha in tali casi il significato di “completamento”, di fusione dell’inizio e della fine che troviamo anche nell’ouroboros.