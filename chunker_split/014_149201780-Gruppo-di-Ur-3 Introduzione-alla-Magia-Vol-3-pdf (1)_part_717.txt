Si deve prender coscienza di esse lasciandosi possedere da esse, assumendo l'istanza che esse incor- porano, la quale solo allora cessa di agire come un complesso inconscio autonomo. E a tale stregua la psica- nalisi junghiana pretende di dare in termini di vita e di vera coscienza dogmi, figure divine e simboli delle religioni. Essa si improvvisa come una specie di esoteri- smo psicologistico (ci si . perdoni l'espressione) perfino nei riguardi delle tradizioni iniziatiche nel suo mettere dovunque in luce presunti « archetipi », simboli e fasi del « processo di individuazione ». Prima di dir qualcosa di piú su tale processo, met- tiamo un po' d'ordine in questa inaudita confusione di idee. Anzitutto tracciamo una linea di demarcazione ben netta, dicendo che tutto il mondo di un Io scisso e ma- lato alle prese coi suoi « complessi », i suoi istinti e con l'incosciente collettivo è privo di qualsiasi relazione col piano della mitologia, dei simboli tradizionali e non solo dei processi di realizzazione sovranormale, ma della stes- sa religione.