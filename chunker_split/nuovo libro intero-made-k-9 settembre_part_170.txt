Ora stendetevi quietamente sul letto e formatevi un'immagine mentale di tutto il vostro corpo completamente rilassato, e con un facile e volontario "lasciarsi andare", rilassate tutti i muscoli del vostro corpo insieme. Continuate in questo esercizio finchè non riuscite a sentirvi sempre più rilassati e non avete più desiderio di muovervi; sentite quel delizioso languore che si diffonde lungo il vostro essere quando il rilassamento profondo si sistema nel vostro corpo. E mentre il corpo si rilassa anche la mente si rilassa - e un profondo rilassamento fluisce nella vostra mente. Questi esercizi forniscono un metodo molto efficace di ottenere rilassamento profondo. Presto sarete così abituati a rilassarvi a volontà che questa serie di esercizi deliberati non sarà necessaria; vi sarete condizionati a tal punto che il semplice pensiero del rilassamento del vostro corpo e della vostra mente automaticamente lo porterà. Conoscerete l'esperienza così intimamente tanto che il rilassamento avverrà istantaneamente. METODO ANTISTRESS BASATO SUI SEGNALI OCULARI Questa tecnica si basa su di una serie di movimenti oculari che agevolano sia la connessione cerebrale tra i due emisferi, sia la presa di una nuova direzione mentale (in questo caso di rilassamento). Livello 1 Stendete la mano di fronte a voi ed osservate il vostro dito.