E poiché, secondo i pregiudizi teosofici, martinisti ed in genere cristiani e profani, il vero iniziato deve essere incapace di ammazzare una mosca, deve struggersi di amore per il prossimo, deve disprezzare e persino odiare questo basso mondo e ba dare a salvare dal peccato, dall'ira di Dio, dal pianto e dallo stridor dei denti la propria anima, risulta allora manifesto che, ponendo alla base della vita sociale non l'amore e la carità ma l'jus, il fas ed il mos, combat tendo virtute praediti, non porgendo la destra a chi ti percuote sulla sinistra e viceversa, tracciando strade su tutti i continenti, costruendo ponti su tutti i fiumi e non curandosi della filosofia, si dimostra di non possedere l'iniziazione. Roma, si obietta, non ebbe una istituzione dei Mi steri paragonabile a quella greca od egizia, anzi represse e proibi i Baccanali col famoso senatus consultus De Bacchanalibtes (186 a. E. V.), che proibiva a Roma ed in Italia tutti i misteri di Bacco, ad eccezione tuttavia di alcuni casi particolari. Roma cacciò i filosofi, avversò i pitagorici, emanò contro i « matematici » ed i « caldei ».