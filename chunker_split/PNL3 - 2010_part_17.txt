La nostra mente può quindi essere paragonata a un dischetto vergine che viene scritto ed organizzato man mano che i genitori ci forniscono le informazioni. Queste vengono divise a loro volta in categorie, al fine di analizzare meglio la realtà. Questa divisione in categorie ci viene in parte dall’estereno e fa sì che progressivamente non vediamo più l’esperienza di base, ma solo le categorie che abbiamo costruito che sono anche alla base della costituzione di specifici “programmi mentali”. Uno di questoi programmi è anche il linguaggio. Il linguaggio definisce e categorizza e contribuisce a creare la nostra percezione del mondo. Da bambini assorbiamo come spugne tutti i dati e li immagazziniamo formando le basi dei nostri programmi mentali entro i primi tre anni di vita, e li perfezioniamo fino ai 12 anni. Questo processo è responsabile delle convinzioni profonde che spesso e volentieri limitano il successo della nostra vita. Anche la nostra vita sociale è imparata. Se dovessimo fare una metafora teatrale “impariamo un ruolo” che successivamente recitiamo. Ecco perché alcune discipline, come l’Analisi Transazionale, utilizzano il termine “copione”. E’ come se fossimo un attore che recita un copione che ha imparato da piccolo.