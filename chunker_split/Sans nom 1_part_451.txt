Quest'arte di creare scene coll'imaginazione, o ideoplastica (Ochorowicz) nell'intento che esse si verifichino nella realtà, venne già considerata da Paracelso come una magia vera e propria. La maggior parte di noi - ripetiamolo ancora - desidera troppo poco o in guisa così debole che non ne risulta alcun sforzo cosciente. Siamo allora come calamite troppo deboli per attirare a noi ciò che vogliamo. Bisogna dunque imparare a calamitarci fortemente. FASE PROFONDA RIPRENDERE LA FORMULA 7. Create la formula chiave – La Formula Noi possiamo considerare ora l'allievo giunto a un primo grado di assorbimento parziale. Ma noi vogliamo fare di più. Noi vogliamo entrare nella fase di assorbimento vera e propria. Perciò a noi è necessario ricorrere all'impiego di una formula, di un mantra, di uno schema fisso tale che possa venire facilmente assorbito dalle nostre facoltà psichiche. Le due regole generali che devono governare la compilazione della formula sono queste: 1.° La formula deve essere affermativa. - Noi non dobbiamo dire per es. : « Non sarò più triste » ma « Sarò di buon umore ». Anzi non dite neppure « Sarò » ma dite « Sono ».