Egli dice che il tempo è la sfera del mondo ed anche che il tempo è l'intervallo della natura del tutto, mentre Galieno dice che il tempo è la sfera del tempo che ci avviluppa; in altre parole Galieno dice che il tempo è attorno a noi ma non è noi. Ci circonda, ma possiamo accedere ad una dimensione fuori dal tempo. Plutarco ripete che 11 Pitagora diceva che il tempo era la sfera del periekon, ed in un altro passo12 riporta come Pitagora, interrogato cosa fosse il tempo, rispose che era l'anima del cosmo. Queste definizioni si riferiscono ben inteso al nostro tempo, al tempo umanamente concepito e vissuto, ed affermano che questo tempo è determinato dalla fascia che avvi1uppa il cosmo; affermano quindi implicitamente, la relatività di questo tempo cosmico ed umano; e l’esistenza di un altro tempo al di là della fascia nel libero etere, o di un altro modo di essere, o di sentire e vivere il tempo. Archita lo chiama il tempo psichico, Dante lo chiama la durata o l'eternità. Di fatto vediamo che questo tempo è accessibile durante quelle esperienze chiamate “mistiche” o in casi estremi.