A volte noi non ci accorgiamo di come il nostro modo di pensare influenzi la nostra comunicazione, perchè la nostra attenzione può rendersi conto solo degli elementi della comunicazione di cui siamo consci, mentre il nostro modo di pensare agisce sul nostro modo subconscio di gestire la comunicazione in maniera "automatica". Una persona che ha paura di essere rifiutata dagli altri, ad esempio, nel momento in cui deve parlare in pubblico, potrà controllare le sue parole e magari anche il suo tono di voce, ma il suo timore trasparirà da mille altri comportamenti. Così come il nostro modo di pensare può influenzare la nostra comunicazione negativamente, può farlo però anche positivamente; ed è importante capire che noi possiamo concepire delle maniere nelle quali possa migliorare la nostra relazione col mondo esterno e attraverso un'efficace comunicazione interiore, possiamo poi far sì che questo messaggio di miglioramento venga recepito pienamente dalla nostra mente subconscia di modo che l'integrità della nostra comunicazione, tanto conscia che subconscia, vada in un'unica coerente direzione. ESERCIZIO 2 : il sottotesto Spesso, nelle interazioni umane, ci si fa bloccare da pensieri negativi. Un venditore, ad esempio, potrebbe essere convinto che un cliente non può trarre soddisfazione dal suo prodotto.