Il primo e' religione individualista perché' non mira alla trasformazione dell'ente uomo in ente Dio che negandogli ogni potenzialità' di. creazione o di trasformazione del se'; il secondo invece e' religione sociale perché' stabilisce il tipo Dio o il cristo come tipo comune per trasformazione costante verso un modello unico. I popoli buddici presentati sotto questa faccia diventano inferiori al gregge cristiano per quanto un budda preso isolatamente ha maggiore probabilità' di pervenire di un religioso. 92) Non mi fermo a discorrere di mezzi religiosi, come l'obbedienza, l'umiltà', la privazione, l'istituzione sacramentale, perché' ci farebbe sciupare tempo, non dovendo nessun discepolo della Sofia magica seguire vita religiosa passiva e passo alla analisi dei metodi psichici. Adopero la parola psiche nel senso di anima mentale. Le sette filosofiche ne fecero grande uso con fini speciali e spiccatamente determinati. Questi mezzi propriamente dovremmo chiamarli magici, ma non mi servo di questa parola per non confonderli coi metodi alchimici che più' meritano tale appellativo per la positività' della loro azione auto-trasformatrice, e poiché' parlando noi della vera magia come Madre di ogni scienza, ci riserbiamo questo appellativo ai soli processi veramente filosofici e scientifici in senso assoluto.