L'uomo è normalmente praticamente irresponsabile finchè non è cosciente. La chiave di tutto, per poter "cavalcare il proprio destino" è essere coscienti. Questo significa coscienza del proprio essere. Vi è uno stretto legame tra il concetto di coscienza oggettiva e quello che succede con certe tecniche di ipnosi. Come dice Ouspensky: "un uomo ordinario può essere condotto artificialmente ad uno stato di coscienza oggettiva e riportato in seguito al suo essere abituale, ma non si ricorderà di niente e penserà semplicemente che ha perso conoscenza per un certo periodo." Si tratta di uno stato naturale: "tale stato di coscienza costituisce il diritto naturale dell'uomo tale quale questi è, e se l'uomo non lo possiede, è unicamente perchè le sue condizioni di vita sono anormali. Senza nessuna esagerazione, si può dire che all'epoca attuale tale stato di coscienza non appare che per brevi e rari lampi ed è impossibile renderlo permanente senza uno speciale allenamento. Per la maggior parte delle persone, il principale ostacolo sulla via della coscienza di sè che credono di possederla...." Un primo essenziale passo in questa strada è imparare a togliere i pensieri inutili.