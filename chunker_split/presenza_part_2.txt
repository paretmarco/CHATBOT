Come “caricare” questo magnete? Cosa significa farlo? La strada è aumentare la coscienza di noi stessi. Infatti troppo spesso viviamo in concetti in idee, invece di vivere nella realtà. Siamo presi in 50000 pensieri al giorno e incatenati dai nostri processi mentali che ci rubano energia, quando invece potremmo essere liberi. Un secondo punto importante all’interno del precedente è sviluppare questa coscienza di noi stessi per via fisica. L’uomo moderno trascura troppo la sua parte cenestesica (cioè le sue sensazioni), ma è in questa parte che vi è invece la vitalità. La vitalità è strettamente legata al nostro corpo che è la base con cui siamo nella realtà. Trascuriamo quello che vediamo, sentiamo con i nostri sensi per rinchiuderci in una prigione di pensieri. Prendere contatto con le proprie sensazioni potrà invece permetterci di essere più padroni di noi stessi ed in genere di migliorare in tutte le aree della vita. Avremo meno bisogni e più possibilità. E saremo meno schiavi delle abitudini e delle emozioni. Tutte le nostre emozioni hanno infatti una base fisica e se ne diveniamo coscienti possiamo anche controllare meglio le emozioni. Questo ha anche un riflesso sul piano fisico, in quanto praticare le tecniche indicate permette di eliminare progressivamente tutta una serie di disturbi psicosomatici e vivere meglio e più sani. Possiamo inoltre essere molto più liberi di quello che pensiamo, partendo da noi stessi. Questa padronanza è una dote che si sente immediatamente nelle relazioni personali, e nelle nostre azioni, qualsiasi esse siano.