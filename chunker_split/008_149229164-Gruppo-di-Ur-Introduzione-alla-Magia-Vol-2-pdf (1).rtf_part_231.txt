Tale e il segno I. Ci si deve concentrare interamente su tale dito, non pensando ad altro che alla corrispondente vocale i. Si rileverà dopo breve tempo, che il dito diviene stranamente caldo; una volta avvertito questo sintomo, si lascia ricadere la mano e si passa alla vitalizzazione del segno A. — Secondo il Kerning, l'esercizio va invece ripetuto fino a che nel dito si veda o senta anche la corrispondente vocale. 1. La mano alzata va distesa con le dita unite, mentre il pollice è da disporre a squadra rispetto all'indice, cioè in un angolo di 45 gradi con le dita unite. Questo è il segno A. Facendo questo segno, ci si concentri sulla vo cale a. Il segno della riuscita dell'esercizio è un senso di caldo asciutto da avvertire nel pollice (secondo Kerning, il vedere o sentire in esso la vocale). Segue l'animazione del segno O. 2. Questo segno si fa chiudendo la mano, come chi reggesse qualcosa, cioè lasciando un vuoto fra le dita, che però non debbono toccare la palma, eccetto l'indice e il pollice che debbono formare una specie di O. E sulla vocale o ci si deve concentrare. Si passerà poi alla seguente pratica.