Ricondusse questa filosofia all’Upanisad, la letteratura sacra dell’Induismo: ‘L’ uomo diventa ciò che pensa’. Lo ritrovò negli scritti di Buddha. ‘Siamo quello che pensiamo. Tutto ciò che siamo deriva dai nostri pensieri. Con i nostri pensieri plasmiamo il nostro mondo”; e nelle riflessioni di Marco Aurelio: “La tua vita è come la rendono i tuoi pensieri”. Ritrovò la stessa idea negli insegnamenti di Confucio, Aristotele, Socrate, Cristo, Maometto e molti altri. Tutti i più grandi maestri di ogni epoca hanno affermato questa semplice verità: la vita di una persona è il risultato dei suoi pensieri interiori. Bisogna però imparare ad usare sia la mente conscia sia inconscia, in sinergia come se fosse una squadra di calcio. Ma cosa s’intende per Inconscio? L’inconscio è un formidabile e magnifico centro di potenza. E’ la parte quantica o spirituale che c’è dentro di noi e alcuni lo chiamano “spirito.” La mente inconscia si esprime attraverso emozioni, sensazioni e intuizioni. Non ha limiti se non quelli creati dal condizionamento del passato e dalla mente conscia. E’ il dono più magnifico che abbiamo: un tesoro di enormi potenziali.