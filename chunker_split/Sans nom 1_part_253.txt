Il Principio Vitale infracosciente (io vegetale/ghiandolare) A Il Principio Passivo (sviluppare l’io verticale |) Un livello fondamentale dello sviluppo della presenza a sè è infine quello dell’io infracosciente e dell’io biologico/animale. Può anche essere riferito al simbolismo della verticale, in quanto lo sviluppo della coscienza della nostra biologia naturale implica anche la presa di coscienza della verticale.171 In pratica ci riferiamo qui al nostro sistema involontario, alla mente subconscia, al modo con cui la nostra mente “filtra” e trasforma inconsciamente le percezioni del mondo esterno fino a creare l’immagine del mondo che vediamo, in pratica l’”anima” del nostro sentire (e quindi l’espressione “anima mundi”172 è appropriata). Connettersi a questo livello corrisponde ad una reintegrazione fondamentale. Noi infatti non siamo distinti fisiologicamente dalle nostre percezioni, ma queste soggettivamente ci appaiono distinte e ciò porta a creare una dualità tra “osservatore” ed “osservato”. Per superare la dicotomia, dato che si tratta di dinamiche normalmente subconscie e percepite come “altre” dalla nostra mente conscia è necessaria sia “profondità di osservazione” sia anche un ampliamento della nostra percezione.