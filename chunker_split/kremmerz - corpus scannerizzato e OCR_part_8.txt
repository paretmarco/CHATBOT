D'altronde la forma relativamente moderna di ogni massoneria e' templaria, vale a dire che i fratelli massoni o costruttori non esisterebbero se non avessero un tempio da edificare con pietre e cemento, templii politici o templii religiosi caduchi, perché' il cemento e le pietre ritornano polvere alla terra, cui sono stati sottratti. Mentre che il Grande Oriente Egizio senza elementi terrigeni, senza pietre e senza cementi materiali mira a mantenere l'Arca Sacra in ogni spirito umano, nella sua mentalità' perfettibile, non deperibile e non mutabile perché' di origine divina e non terrena. Solamente nella forma esteriore le due formule possono rassomigliarsi, ma in grado di esplicazióne differenti. Così' le denominazioni e le intestazioni graduali sono prese a prestito dalle forme massoniche note solamente per lasciarsi intendere dai profani, ma appena il profano e' ammesso a partecipare alla mensa simposia della Scienza e della Perfezione, comprende che Loggie non esistono ma un Sinedrio e che i segni esteriori sono semplici parvenze transitorie e mutabili e che l'uomo perfetto resta inalterabile e superiore a tutte le sette e a tutte le chiese nell'Unico tempio assoluto, l'Universo, manifestazione e casa dell'Ischovah.