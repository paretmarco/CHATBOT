Ecco perchè all'atto della sua manifestazione, contem - poraneamente - cioè - all'orgasmo fisico, con una tecnica di ripresa lucida di se stesso, il cui secreto è impossibile dettagliare ma che si apprende con la pratica, si pronunciano le parole: "salute e separando" che si ripetono sul quinto elemento all'atto della sua ingestione, emettendo il fiato e mai aspirando. Poi occorre tener fermo l'unico scopo a cui tende il procedimento che va oltre le intenzioni della natura per cui il soddisfacimento eventuale dell'atto coitale è un ritorno alle intenzioni della natura, interruttivo della linearità necessaria alla realizzazione, e tale che bisogna ricominciare da capo. L'interruzione non può essere fatta senza il danno ora detto e senza pericoli (come l'esperienza ci ha insegnato). E poiché il reinizio richiede di essere preceduto da un digiuno solare, si è interdetti sino alla fine dell'epoca di tale ricorrenza. Non si deve, dunque, pensare alla donna? Errore gravissimo questo, ed anche stupido. - L'Universo è un'unità che, pertanto, comprende l'attivo ed il passivo. - Chi da codesta unità si stacca, decade dalla maestà divina della divina sintesi e non raccoglie in sé le voci pàniche che parlano di lei.