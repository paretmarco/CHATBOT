In pari tempo esso indica punti nei quali, in virtú di corrispondenze analogiche, significati e leggi dí vari piani vengono ad incontrarsi; dimodoché la realizzazione di un tale insegnamento in un atto dello spirito riprende questi piani in una sintesi, partendo dalla quale si può venire a dei sistemi distinti relativamente a cia scun dominio particolare, in sede sia di conoscenza, sia di azione. Abbiamo detto quale è il senso di quella alchimia, che si riduce alla fisima dei « bruciatori di carbone »: di essa qui non è il caso di parlare. Oltre a ciò, esiste tuttavia una alchimia fisica, a titolo di applicazione fisica dell'alchi. mia, ossia: la scienza tradizionale può dar luogo, per adat tazione, ad una conoscenza — effettiva, identificativa delle forze in azione dietro ai fenomeni fisico-chimici e quindi ad un'arte speciale applicata a questa o quella com binazione o trasformazione delle sostanze. Allora l'alchimia può anche sboccare là dove comincia il mondo della chi. mica moderna, ma vi giunge da un'altra parte tanto che perfino quando si tratti di stessi fenomeni, essi hanno tutto un altro senso e valore.