Se la concretezza del mondo non è altro che una realtà secondaria e ciò che esiste non è altro che un turbine olografico di frequenze e se persino il cervello è solo un ologramma che seleziona alcune di queste frequenze trasformandole in percezioni sensoriali, cosa resta della realtà oggettiva? In due parole: non esiste. Come sostenuto dalle religioni e dalle filosofie orientali, il mondo materiale è maya: una illusione. In realtà siamo una sorta di “ricevitori” che galleggiano in un caleidoscopico mare di frequenze e ciò che ne estraiamo lo trasformiamo magicamente in realtà fisica: uno dei miliardi di “mondi” esistenti in un mare infinito di possibilità. IL MONDO IN CUI VIVI Il cervello umano funziona come un motore di ricerca della World Wide Web. Quante informazioni ci sono sulla World Wide Web? Troppe! Quando per esempio cerchi su Google! una cosa, in pochi attimi ti trovi di fronte un elenco di possibilità che soddisfano i criteri della tua ricerca. Tutte le altre miriadi di informazioni rimangono là nella World Wide Web; hai tirato fuori solo quello che cercavi. Il motore di ricerca ha elaborato la tua richiesta e ti ha fornito solo quelle possibili soluzioni pertinenti.