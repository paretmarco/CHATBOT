Tiruvellore (Chingleput), settembre 1928 EA SUL SIMBOLISMO DELL'ANNO Nel parlare della tradizione iperborea (vol. II, pp. 362 sgg.) si è accennato alla parte che in essa ebbe il simbo- lismo solare. Vogliamo riprendere questo aspetto speciale dell'argomento, con riferimento al materiale raccolto dal Wirth in un'opera, alla quale parimenti si è fatto cen- no (' ). Ciò potrà, in una certa misura, servir anche da controparte a quanto, dal lato dell'esperienza interna, è stato detto da « Leo » nel precedente capitolo circa i « ritmi cosmici ». Fra tali ritmi, uno dei piú importanti è appunto quello corrispondente al ciclo annuale del Sole. Su di esso si basano per es. molte date consacrate dalla magia per operazioni cerimoniali e vari riti tradizionali; date. che non sono arbitrarie e convenzionali, ma sono state stabilite avendo in vista il potere proprio al simbolo e alla « simpatia ». Il simbolismo, di cui si tratta, il Wirth lo designa come propriamente nordico-atlantico per la seguente ra- gione.