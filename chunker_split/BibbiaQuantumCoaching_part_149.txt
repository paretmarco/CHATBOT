Il problema è che la maggior parte della gente non sa neppure quali siano queste regole! Come sarà possibile allora vincere al gioco della vita se non se ne conoscono le regole? La vita è un gioco… e il nome del gioco è RISULTATI La buona notizia è che siamo noi ad aver “scritto” questo manuale delle regole che governa la nostra vita. E così come lo abbiamo scritto, possiamo riscriverlo in modo da supportarci nel raggiungimento delle nostre aspirazioni. Queste regole, lo abbiamo detto, determinano il proprio focus. A questo punto facciamo molta attenzione: noi possiamo computare soltanto lo 0.000067 percento delle informazioni disponibili ad ogni secondo; ma chi è che decide quali informazioni elaborare? Esatto! Noi stessi! La premessa del Coaching Quantico è che il mondo esterno è essenzialmente una manifestazione del mondo interno. La propria realtà non è nient’altro che un sintomo del proprio pensiero. Il primo step è quindi sbrogliare i componenti che costituiscono questo manuale delle regole. Perché è questo che definisce il proprio focus e, di conseguenza, la propria esperienza. IL SAR (Sistema di Attivazione Reticolare) Ogni impulso proveniente dall’esterno o generato internamente attraversa il SAR (Sistema di Attivazione Reticolare) presente nel cervello.