Il germe vegetale, l'embrione animale, gli strati metalliferi non si formano che nella assoluta mancanza di luce fisica, la quale come si insegna nelle scuole ordinarie, ha delle proprietà' fisiche e chimiche che tutti conoscono, non solo, ma proprietà' che nessuno ancora dei professori delle università' europee, ammenoché' sia iniziato conosce. Per questa ignoranza degli uomini sulla sua essenza, essa rifugge da una definizione esatta. E' una vibrazione dell'Etere? e che cosa sarebbe questo moto vibratorio? E' una forza? E' un mezzo? Il sacerdozio caldeo e l'egizio lo definivano e lo mostravano nel tempio con una colonna proiettante la sua ombra, definizione alla maniera sintetica del binario nei contrari, come abbiamo accennato più' innanzi non vi e' Luce senza Ombra, come non vi e' sonno senza veglia, non giorno senza notte, non morte senza vita. Dunque la Luce come il colore, l'elettricità' e il suono, non e' che uno stato di essere della Materia Intelligenza Unica Universale. Quello speciale stato di essere ci da la percezione delle cose visibili.