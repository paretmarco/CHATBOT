Nel mondo è vero infatti il concetto olistico già espresso da Aristotele: "il tutto è più della somma delle parti". Per cui la conoscenza finale è quella “noetica”, cioè il livello dal quale possiamo vedere tutte le relazioni ed affinità che un oggetto ha, simultaneamente, invece di una collezione di proprietà separate. Gli esercizi di questo libro, se fatti attentamente, vi porteranno sicuramente su questa strada che è l’unica valida anche per capire effettivamente in sé (cioè praticamente, per esperienza diretta) quello che la scienza moderna chiama “visione quantistica”. La rinascita dell’uomo La morte dell’ego significa allora la rinascita dell’uomo in una dimensione superiore globale e verticale simboleggiata col simbolo |. Tradizionalmente il bianco ed il rosso si riferiscono ai due momenti successivi conseguenti a questa “rinascita” dell’uomo e della sua presenza fino a raggiungere un livello di coscienza diverso e più ampio. “Analizzando la natura della coscienza si trova che il concetto comune della coscienza umana, il concepire, cioè, la coscienza individuale come separata dalle altre coscienze e necessariamente limitata e dipendente dal suo piccolo universo, non corrisponde ai fatti.