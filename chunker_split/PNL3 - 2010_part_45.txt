Personalmente capire la nostra preferenza sensoriale è la chiave quindi per ANDARE OLTRE tale predominanza ed i disequilibri tra canali sensoriali che condizionano senza che ce ne accorgiamo i nostri pensieri. Possiamo allora sviluppare più pienamente la nostra mente verso la dimensione quantistica, cioè globale. La regola infatti più semplice per “andare oltre” una limitazione è sapere che esiste. Come dice Ram Dass “non si può uscire da una gabbia se non sappiamo di esserci dentro”. Distinguere tra canale di elaborazione e canale di accesso E’ importante capire che l’utilizzo più marcato di un canale sensoriale rispetto ad un altro è un processo dinamico che dipende dal fatto se stiamo percependo direttamente un avvvenimento o stiamo “ragionando” su di un avvenimento. Normalmente dapprima percepiamo e poi “riflettiamo” ed organizziamo quanto percepito. La “riflessione” è un “secondo livello” di analisi della realtà. Vi è qui un parallelo tra la fase percettiva del bambimo e la fase riflessiva menzionate precedentemente. Infatti l’origine della preferenza sensoriale è già presente nel bambino. E’ come ad un certo punto nel nostro sviluppo neurologico, la mente scegliesse un modo rappresentazionale piuttosto che un altro per indicizzare le nostre esperienze.