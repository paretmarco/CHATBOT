Il bambino ne trarrà la convinzione che alla parola segue immediatamente l’azione. Se la madre invece darà difficoltà al bambino a causa di incongruenze tra atteggaimento verbale e non verbale il bambino cercherà il significato effettivo (in pratica se la madre dice una cosa e poi ne fa un'altra porterà il bambino a cercare il "significato implicito" tendendo a sviluppare una strategia con l'elemento A in prima posizione). La persona, se il contesto è chiaro, tenderà a rispondere invece alle suggestioni dirette. Potremo distinguere vari casi a seconda della posizione dell’elemento Auditivo/Superlogico: La risposta alle suggestioni: posizione dell’elemento AUDITIVO Elemento Auditivo in prima posizione Strategia Mentale AV: La persona ascolta e si crea immagini. Questo tipo di ragionamento viene chiamato “induttivo” e si basa sulla raccolta di un gran numero di dati per creare un’immagine. Può essere paragonato a quello che fa una radio quando cerca di descrivere solo con le parole una situazione. Il bambino tenderà in particolare a sviluppare una strategia AV di pensiero (incentrata sull’Analisi Razionale della realtà) quando vi siano incongruenze di comunicazione tra quello che la madre esprime emozionalmente e quello che effettivamente mette in atto.