All’interno del paradigma del coaching la PNL ci porta utili strumenti come la tecnica del questionamento e la definizione delle strategie. La PNL 3 rappresenta nella sua formulazione una sorta di coaching ante litteram, creato più di 10 anni fa, per raggiungere quei risultati che la PNL originale non permetteva. Nel tempo il paradigma della PNL 3 è cresciuto fino ad includere molti nuovi approcci ed è uno strumento utilissimo per l’attività del coach. Attualmente utilizziamo la parola VIP coaching per indicare l’attività di coaching nel suo insieme, e PNL 3 per riferirci invece al paradigma che mette assieme PNL classica, Analisi Transazionale, Ennegaramma ed altre materie in una visione unica. 2 - Time Line e Tecniche per una visione temporale del cambiamento Il tempo è una dimensione umana essenziale. Stiamo sempre realizzando quello che abbiamo iniziato o programmato nel passato attraverso azioni nel presente che portano le loro conseguenze nel futuro. In questa maniera ci poniamo sempre al centro della dimensione temporale. Questo è importante da capire in quanto non iniziamo mai un coaching dall’inizio. Ci sono sempre fattori precedenti.