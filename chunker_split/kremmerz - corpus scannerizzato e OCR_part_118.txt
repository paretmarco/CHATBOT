Se vi fate trascinare in una carrozza che un cocchiere guida a passo lento cominciate col pensiero, lentamente, ma senza interruzioni, a mettervi in comunicazione col cavallo che tira la carrozza. Abbiate per la povera bestia un sentimento di simpatia, cominciate ad entrare con essa in rapporto di affinità' fino a sentirvi piano piano trasfuso in essa, come se con quattro zampe foste voi, infoderato nell'effettivo e reale cavallo che tira la vostra carrozza. Quando l'atto di immedesimazione e' avvenuto completo e concreto, pensate di correre o di fermarvi e il cavallo si fermerà' o correrà'. L'esperimento si può' ripetere con qualsiasi animale in movimento di lavoro e riesce facilmente non per magnetismo in lontananza, come si direbbe nelle scuole profane, ma per atto compenetrativo di Amore la cui esplicazione meccanica pone la bestia in balia vostra. Tutti possono tentare questo esperimento che ha una estensivita' di portata illimitata, ma più' sorprendente ancora, più' meraviglioso e' l'atto compenetrativo con le cose naturali di ordine più' basso e delle leggi generali dell'Universo apparente. Tutta l'azione e tutta la compenetrazione e' Amore.