Il ritmo del tam- buro ha un carattere magico in relazione al risveglio dello psichismo; è, in certe forme, una via per giungere all'estasi e quindi al contatto con forze sovrasensibili. Intorno ai capi si raccoglie silenziosamente la folla e la « saturazione » cresce presso il ritmo martellante fino a che viene pronunciato un inno, con il valore, soprattutto, di formula magica, di mantra. P allora che l'antico dio Quetzalcoatl viene a manifestarsi, a entrar di nuovo in rapporto col sangue della sua gente. Nel libro, egli cosí dichiara la propria natura: Io sono il vivente Quetzalcoatl, Nudo io vengo fuori dal profondo, Dal luogo che chiamo mio Padre. Nudo ho percorso tutta la via Del cielo accanto ai dormenti figli di Dio. Fuor dalle profondità del cielo, io vengo come un'aquila; Fuor delle viscere della terra, come un Serpente. Tutto ciò che si innalza, nell'innalzarsi della vita fra cie- [lo e terra, mi conosce. Ma io sono la stella interiore invisibile, * la stella è una lampada nella mano dello Sconosciuto [Movitore. E dietro di me è il Signore, che è terribile e meraviglioso [e sconosciuto a me per sempre.