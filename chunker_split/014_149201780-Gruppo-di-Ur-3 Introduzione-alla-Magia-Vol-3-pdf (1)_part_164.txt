« Fisso » significa: la mente che formula il pensiero, che s'identifica al pensiero, che avvolge il pensie- ro, dimentica cancella dissolve ogni sensazione estranea, restando ferma, continua presso al suo oggetto, sia esso una immagine, sia esso una formula verbale. Se è una formula. pronùnciala interiormente scandendola bene, perfettamente definita. — « Sottile » significa: il « silenzio » deve esserti d'intorno e tu non devi « volere », ma, appunto, solo « idea- re », pensare. L assolutamente deve esser da te assente la coscienza « io penso », « io invio questo pensiero », ma deve essere, il tuo pensare o immaginare, quasi come quello di chi ricordi o rievochi, deve avere la natura di un soffio, di un'onda, di un sussurro. Calma profonda deve dunque regnare nel tuo animo e nel tuo corpo — e, poi, come chi scioglie luminosamente un sigillo sulle soglie silenti del sonno. Una disciplina speciale è necessaria anche per chi deve ricevere l'altrui pensiero, l'altrui messaggio o, anche, l'al- trui influenza, quando si tratta, più o meno, di persone che si trovano allo stesso punto della via.