A questo proposito io debbo invitare coloro che vogliono proseguire i loro studi di Alta filosofia della Natura occulta dell'Universo di procurarsi o leggere le opere di Ocello Lucano (Occellus Lucanus) italico, la cui opera e' un grandioso quanto breve trattato del principi di filosofia speculativa ed iniziatica sulla natura del Mondo. In esso si trova il germe di tutta la dottrina fondamentale di induzione sulla creazione e l'esistenza dell'Universo eterno e sulla materia incorporea dell'Ente intelligente primo di cui tanto polemizzarono i filosofi iniziati o non al tempio occulto - in esso si troveranno le basi di molte teorie che sembrano moderne, come quelle dell'evoluzione e dell'involuzione, e sulla immutabilità' dell'ordine Universale nonché' sull'origine della idea fatta del cattolici di dare un corpo all'Essere intelligente supremo. Izar Bne Escur traduce dai libri introvabili ed indistruttibili di Nebo (Ermes) così'; Due principi ebbero origine dal primo principio, lo Spirito - Volontà' e la Necessita' inerte. Spirito e necessita', Bene e Male, si parteggiano l'Universo, e' la lotta del Sole della Luce con la oscurità' profonda delle tenebre.