La sua debolezza è costituita dalla mancanza della comprensione negli altri. Una delle caratteristiche principali di questa figura è che il pensiero si sostituisce all’azione. Tendono ad agire in maniera discontinua e più si avvicinano alla meta, al compimento dell’obiettivo, più l’ansia aumenta. Inconsciamente hanno paura del successo. Proprio per questa dinamica si attivano in tutte quelle situazioni in cui le possibilità di successo sono pressoché nulle. Si battono per la causa del perdente, battendosi eroicamente. Una delle loro convinzioni è che sono in grado di vedere i trucchi e gli inganni dietro i comportamenti delle persone. La loro attenzione e sospetti si attivano maggiormente quando vi è una manifestazione affettiva, che rievoca le ferite subite nell’infanzia ed è per questo motivo che non amano essere presi emozionalmente. Nel rapporto di coppia è disponibile ad accettare la felicità e la sessualità nel momento in cui percepisce delle minacce da parte del mondo esterno e quindi vede la coppia come una difesa. In genere rinvia tutte quello che è legato alla felicità solo dopo che i doveri sono stati eseguiti. I problemi sorgono se avverte che il partner cerca in qualche maniera di manipolarlo.