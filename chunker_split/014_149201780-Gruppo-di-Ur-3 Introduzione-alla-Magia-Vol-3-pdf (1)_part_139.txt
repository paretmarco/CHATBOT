Inoltre altri testi chiamano il paese, in cui a tutta prima Giuseppe di Arimathia avrebbe portato i] Graal e dove abitavano certi enigmatici antenati di Giu- seppe stesso, l'« Isola Bianca » e « Insula Avallonis »: so- no, di nuovo, designazioni del centro nordico primordiale. Se l'Inghilterra in questa letteratura appare spesso come una specie di terra promessa del Graal e come il paese nel quale si svolgono essenzialmente le avventure del Graal, molti indizi ci dicono che, nel riguardo, si tratta di un pae- se simbolico. L'Inghilterra fu chiamata anche « Albione » e « Isola Bianca »; « Albania » una parte di essa; Avallon la località di Glastonbury. L'antica toponomastica celtico-bri- tannica sembra dunque aver trasposto all'Inghilterra, o almeno ad una parte dell'Inghilterra, alcuni ricordi e al- cuni significati riferentisi essenzialmente al centro nordi- co primordiale, a Thulé, alla « terra solare ». Questo è il vero paese del Graal. Ed è per questo che il regno del Graal sta in una stretta relazione col regno simbolico di Artù, COI regno devastato — la terre gasse —, col regno il cui sovrano è ferito, in letargia o decaduto.