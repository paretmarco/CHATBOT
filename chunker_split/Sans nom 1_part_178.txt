Questa tragica lotta tra il sé e l'io-ego costituisce tutto il dramma interiore dell'esistenza. L’ego ci rinchiude infatti altrimenti in una linea, un filo, che alla fine ci richiude di nuovo in noi stessi e ci mantiene nelle stesse situazioni di sempre. Il prezzo della libertà e il pregio della vita anche qui non consistono che nello sforzo di liberare progressivamente il nostro sé dall'ego fino a uccidere quest'ultimo soffocandone la voce. Solo allora possiamo accedere al “vero fare” ed al “vero tempo” nel quale è possibile l’unica “vera azione”. I due “tempi” e la Salute Come si è visto possiamo distinguere due tempi: un tempo lineare, che può dare origine ad un senso cronico di ansia o di urgenza, portando a vari tipi di “malattia della fretta”92 ed oltretutto riducendo la nostra efficienza e creatività, ed un’altra dimensione, fuori dal tempo lineare. Quando usciamo dal tempo lineare, noi usciamo dal modo cronico, abituale di sentire il tempo come un inesorabile processo di scorrimento e passiamo ad un modo alternativo di percezione dello stesso. In pratica “fermiamo” il tempo.