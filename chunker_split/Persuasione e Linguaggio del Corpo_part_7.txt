In realtà possiamo osservare un processo molto importante: se io inizio a rispecchiare lui, dopo un po’ di tempo anche lui inizierà a rispecchiare me, in maniera inconscia. E’ come se s’instaurasse un circuito di sincronizzazione. Da questi segnali noi possiamo capire che si sta instaurando lo stato del rapport, ed è importante per costruire e mandare avanti i nostri progetti. Mettiamo lui (mostra un allievo) deve incontrare un cliente o un paziente. La prima cosa che fa è iniziare a ricalcare. Il ricalco non deve essere un copiare totalmente l’altro. Possiamo anche ricalcare degli aspetti, dei gesti; prendetelo come un concetto di similitudine, non di copiare. Ci sono altri livelli di ricalco. Ad esempio persone possono ottenere tale livello, anche se non sono simili. Queste persone hanno la capacità di sincronizzarsi. Un elemento molto importante nella sincronizzazione è il ritmo del respiro. È molto potente. Se il primo, ossia quello delle posizioni, è più semplice e magari dopo qualche minuto siete in grado si ottenerlo, quest’altro è meno semplice e più potente.