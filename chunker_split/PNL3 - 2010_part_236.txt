La sua storia personale è incentrata sul fatto che ha vissuto in un piccolo Eden felice e che in seguito gli è stato negato. La sua dinamica sarà quella di ricostruirlo. Per avere ben in mente questo tipo di personalità immaginate una persona che è stata tenuta a digiuno per diversi giorni e che poi viene messo davanti a una tavola imbandita di ogni ben di Dio: si ingozzerà senza ritegno di tutto quello che vi è sopra. Il tipo Sette cerca di godere di tutti i piaceri che la tavola imbandita della vita offre. Infatti una caratteristica dell’Artista è la ghiottoneria e l’ingordigia, anche se tendenzialmente tenderanno a non avere ricordi spiacevoli dell’infanzia anzi, conservano ricordi piacevoli e positivi non nutrendo generalmente risentimenti per i genitori. È un comportamento opposto a quello del Sei che invece ricorda i fatti spiacevoli. Il suo volere essere sempre in movimento è dettato da una paura di fondo che è il rimanere bloccato; questa rappresenta la sua debolezza, in quanto l’inattività può portarlo a prendere contatto con il centro di se stesso che tenta di rifuggire ad ogni costo perché ha paura della sofferenza.