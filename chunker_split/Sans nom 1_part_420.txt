Così avrete a disposizione tutti gli elementi indispensabili ad un completo rinnovamento della personalità umana. Come applicare il metodo La costruzione volontaria del destino di ciascuno ed il perfezionamento delle nostre qualità si può paragonare alla costruzione di un edifìcio. L'edificio presuppone i piani di un architetto il quale ha lungamente meditato sulle dimensioni, l'importanza e gli scopi dell'edifìcio da innalzare; ma la costruzione di questo edificio ha luogo piano per piano senza che l'architetto debba rivolgere la sua attenzione sull'insieme, bastandogli concentrarla su ogni fase successiva del lavoro. Così a noi non occorre vivere in una perpetua tensione di spirito che somigli a un'idea fìssa, ma basta aver di mira in modo generale lo scopo della nostra attività. 1 - ACQUISIZIONE DELLE DOTI DI BASE Questi esercizi hanno lo scopo di allenare l'allievo alla vera concentrazione ed agli sforzi volontari, vale a dire ai due elementi indispensabili del trattamento auto-magnetico. Si raccomanda di studiare attentamente le note apposte qua e la alla descrizione degli esercizi, osservando che ciascuna di esse non si riferisce solo all'esercizio sotto cui si trova, ma a tutti gli esercizi indistintamente. 1. Flessione del braccio. Piegate l'avambraccio sul braccio sino a toccare la spalla colla mano.