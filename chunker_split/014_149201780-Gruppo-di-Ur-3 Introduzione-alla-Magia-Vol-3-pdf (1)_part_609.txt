Egli mi rispose che, dopo le sedute, il Capo della Zauia gli imponeva le mani sul corpo, con il che tutte quelle cose « si scioglievano » in acqua che sputava dalla bocca, e nulla rimaneva. Questo fu l'unico dettaglio che suscitò in me un certo interesse, il resto essendomi già piú o meno noto, attraverso letture e relazioni di viaggiatori degni di fede: avevo solo potuto accertarmi personalmente e direttamente. Si di- rebbe che qualcuno leggesse il mio piú profondo scontento. Proprio uscendo da una di quelle sedute fui avvicinato da un Arabo che mi disse: « Lascia tutte queste cose, esse non sono per te, sono troppo basse per te, cerca dell'altro ». La mia carica mi portava a viaggiare un po' dappertutto nella colonia, anche all'interno. E dovunque era possibile non mancavo di prender contatto con ambienti che coltiva- vano la linea, diciamo cosi, « psichica » dell'Islamismo.