A differenza degli animali, l’uomo è in grado di crearsi una “programmazione” mentale di come vuole vedere le cose. L’idea del tempo è la base di tale programmazione. Ma l’idea stessa del tempo è umana. Per realizzarla è infatti necessario “concettualizzare” in modo da determinare gli elementi che variano e seguirli nella loro variazione. E’ il nostro “software” mentale che letteralmente “crea” la sensazione e la percezione del tempo per scopi di sopravvivenza e di attenzione; tant’è vero che in situazioni di non programmazione (es. stati di meditazione) la percezione del tempo e della realtà cambia e si può accedere a “momenti senza tempo”. Anche la supposizione che il tempo debba sempre avere la stessa durata è illusoria. Molto hanno sperimentato ad esempio l’esperienza che nel sogno sembrano passare ore o addirittura giorni, mentre magari hanno chiusi gli occhi per pochi secondi di tempo di orologio.