I due sistemi hanno di comune per noi l'azione della volontà' di un magnetizzatore o di un ipnotizzatore, impiegata in due gradi diversi; nel primo direttamente, nel secondo invece in un grado riflesso fu discussa lungamente senza fondamento perfettamente scientifico se lo stato di. sonno ipnotico e il magnetismo sia uno stato naturale o contro la natura normale, cioè' se sia uno stato fisiologico o patologico: a questa discussione per noi vuota di senso scientifico si interessarono specialmente due scuole francesi di ipnologia e il sacerdozio cattolico; il quale ultimo ha dato suprema prova in questa discussione della indegnità' con la quale esercita la sua missione jeratica. Poiché' per la verità' tutto e' naturale e fisiologico se si considera che la Natura e' proteiforme - e che gli stati patologici non sono che interruzioni di funzioni normali, cioè' abituali comuni a tutti gli uomini. "Patire" dal greco πασχειν vuol dire subire un agente attivo. E' uno stato di servitù' temporanea nel quale si soffre, da cui παθος pathos che significa sofferenza. Ora ogni stato della sensibilità' fuori il livello ordinàrio delle sue abitudini funzionali e' una sofferenza, una pena, un dolore.