Mi afferrai con tre dita di ciascuna mano ad un uni- co appiglio, portai ambedue i piedi all'altezza delle ma- ni, semplicemente puntellati, con tutto il corpo all'in- dietro; reggendomi con tre sole dita staccai una mano e con grande sforzo riuscii ad afferrare un appiglio piú in alto, e poi aggiustai la posizione dei piedi. Cosí en- trai nel pieno della difficoltà che seguitò intensissima per un tratto considerevole. Ogni minima sporgenza o rilievo a cui le dita pote- vano penetrare, ogni scabrosità di rupe a cui le morbide pedule potevano poggiarsi o puntellarsi, era un'astuzia sottile di lotta, un motivo d'arte, una voluttà di nervi tesi, un ritmo di gioia, una sorgente di potenza che ave- va un interesse e un valore piú essenziale che non il no- me, il lusso, gli onori e tutte le finzioni della cosiddetta vita civile. Quando fui presso il compagno egli mi fece osser- vare contento. Vedi, siamo già agli « occhi »! E infatti quelle due orbite vuote erano là come colpite dallo stu- pore della nostra vittoria. Senza arrestarci, proseguimmo, sempre diritti, con una bella arrampicata su per una serie curiosa di nicchie sovrapposte.