Da questo punto l'imitazione del Budda differisce dalla imitazione del Cristo solamente apparentemente, poiché' anche il Cristo morendo non aspira che a ritornare nel regno del padre (י) cioè' del principio generatore attivo, in cui tutto e' compreso anche la "nessuna volontà'" alla vita, il Cristo va non in paradiso, ma a presiedere al giudizio universale, al quale i morti si presentano facendo rivestire le proprie ossa di carne (dice la chiesa cattolica che al giudizio universale i morti risorgono col corpo) (24) e li giudica con severità' e austerità' poiché' al suo occhio nulla sfugge e tutto si appalesa. Infatti le successive incarnazioni per noi non sono che le conseguenze immediate delle antecedenti, perché' in natura (come nella natura del Tetragrammaton ideale) tutto e' causa e tutto e' effetto. Noi non saremo giudicati come ai volghi si predica se non dalla fatalità' della legge universale; da quell'ideale legge che i Rabbini pronunziano terrorizzati nel clamore del tempio, la legge compresa nel nome di Jeve. Noi siamo ciò' che fummo, o la conseguenza di quello che fummo, e saremo ciò' che siamo, cioè' saremo quello che ora prepariamo in noi.