Una simultaneità del genere, uno stesso rapporto soli- dale delle azioni e dei destini esteso ad una complessità inimmaginabile e ad una coincidenza meravigliosa, magica, si deve forse pensarla per il tutto: per la moltitudine del- le creature, delle loro vie, delle loro realizzazioni, sempre libere, eppure soddisfacenti al determinismo rigoroso e alla non-umana giustizia della « legge degli enti ». GLOSSE VARIE Molte persone fanno spiritosaggini circa coloro che si dedicano alla magia, pretendendo che essi, con la bacchetta magica delle fiabe, dovrebbero dimostrare, non appena il primo venuto lo desideri, con prodigi visibili, che la magia non è una illusione. Lasciamo stare che vi potrebbe essere ancora qualcu- no in grado di dare una qualche soddisfazione a queste al- legre persone. Ma quel che qui importa, è far riflettere su ciò di cui una mente seria dovrebbe convincersi a tale ri- guardo. Come già è stato fatto notare da « Ea » (voi. I, cap.