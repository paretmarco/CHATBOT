Nella maggior parte delle persone, questo avviene in maniera automatica a seguito di esperienze avvenute nel passato. E’ la realtà descritta dall’enneagramma, dove il “chi siamo” deriva dalla particolare interpretazione della realtà. Ogni personalità dell’enneagramma è come se vivesse in un “mondo parallelo” rispetto alle altre, in quanto costruisce la sua realtà in maniera differente. Come nascono le identità dell’enneagramma Anche se lo scopo di questo libro è prettamente un’analisi della comunicazione, la comprensione di come si formano le “identità” dell’enneagramma è molto utile. Nella definizione classica dell’enneagramma le identità, vengono collegate ad un allontanarsi dall’essenza. Ma come avviene questo processo? Il bambino è nell’essenza. Tuttavia per varie ragioni, che i sociologi possono connettere all’asssunzione di un “ruolo” nella società, mentre chi ha una visione psicologica può collegare ad una serie di traumi, nella sua evoluzione abbandona la posizione centrale totipotente per assumere una identità. Il rapporto tra essenza ed identità è quello che esiste tra potenziale e manifesto.