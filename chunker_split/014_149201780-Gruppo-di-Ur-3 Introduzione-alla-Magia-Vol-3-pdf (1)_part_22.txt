Quando domina la coscienza della sede supe- riore, si manifesta il pensiero logico cosciente, si ha l'espe- rienza distinta ed oggettiva della realtà fisica come oggi è comune a tutti e, infine, vi è una accentuazione del senso di ciò che si potrebbe chiamare l'Io fisico individuale. Ma tutto questo ha storicamente una origine relativamente recente. La filosofia comparata constata infatti che i primi sforzi della riflessione logico-speculativa in Occidente (Grecia), in India e in Cina si manifestarono, quasi simultaneamen- te, non prima del VI secolo a. C. (t). Verso la stessa epoca, da un lato da una concezione simbolica della natura si co- mincia a passare ad una concezione fisica di essa, dall'al- tro si hanno i primi germi dell'individualismo, dell'antitra- dizionalismo, dello spirito critico. Sono tendenze, queste, che in Oriente ebbero però uno sviluppo limitato o furono riassorbite e inquadrate da forme dello spirito piú antico, mentre in Occidente trovarono un terreno favorevole e, per gradi, andarono a costruire ciò che si può chiamare lo spi- rito moderno europeo. Per tal via, l'uomo moderno vede e percepisce in modo effettivamente diverso dall'uomo antico e, ormai, senza che lui lo voglia.