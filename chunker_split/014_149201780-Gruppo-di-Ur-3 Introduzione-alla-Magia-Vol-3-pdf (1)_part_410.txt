La parte del morto che sta in un rapporto essenziale con tali forze è quella che soprattutto interessò il Romano: non il morto in sé, dunque, ma il morto concepito come una forza che sussiste, che continua a vivere nel tronco profon- do e nel destino di una famiglia, di una gente o di una razza e che è capace di un'azione. E qui si presentano di nuovo le caratteristiche della concezione generale romana del sa- cro: al luogo dell'anima, un potere; al luogo dell'intimità sentimentale, l'oggettività del rito. Infatti il Romano, ori- ginariamente, considerò nel morto non un essere persona- le, ma una energia impersonale, da trattare come tutte le altre presentite quali controparti invisibili del visibile. Né i morti amavano gli uomini, né questi amavano i morti rileva Fustel de Coulanges. Non vi era un rapporto di rim- pianto, di dolore o di pietà, o, almeno, questo era qual- cosa di subordinato e di « privato » rispetto allo scopo es- senziale, che era di dirigere le energie liberatesi con la mor- te, in modo che esse fossero portate ad agire in un senso non di sciagura, ma di « fortuna ».