Questa è una contrazione ed un mantenimento dell’energia che produce una certa sublimazione, ma è possibile utilizzare tale potenza in maniera più naturale. Così come l’espansione eccessiva anche la contrazione eccessiva è un problema. Possiamo osservare questi principi all’opera in tutta la Natura. Si mostrano come vita, movimento ed energia e li chiamiamo spirito e materia, movimento e materia, forza centrifuga e centripeta, caldo e freddo, positivo e negativo, maschile e femminile etc… Sono due poli della stessa cosa, l’uno non è completo senza l’altro. Non è bene che l’uomo (Spirito, forza o principio positivo) stia solo. Ogni cosa nell’universo ha bisogno del principio complementare. Il significato di “quello che Dio ha unito, l’uomo non deve dividere” è riferito a questo principio. Le caratteristiche maschili e femminili nelle aree più alte dell’essere umano sono saggezza ed amore, pensieri ed emozioni, giustizia e temperanza, sapienza ed arte. La vita personale e sociale è incompleta, quando un principio governa sull’altro. Anche qui l’uomo non può dividere l’uno dall’altro o sviluppare solo uno, senza dividersi o danneggiarsi.