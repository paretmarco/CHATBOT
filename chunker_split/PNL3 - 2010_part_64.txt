Vi è spesso la percezione da parte del terapeuta di sottili stati emozionali come idee, pensieri, immagini interne, impulsi che sono di fatto "trasferiti" dal paziente e riflettono il suo stato interno a volte anche all’insaputa del paziente stesso. Ad esempio, se in una situazione calma apparentemente ad un terapeuta arrivano idee di ansietà potrebbe pensare che queste appartengano al paziente invece che a lui. Il materiale che è inconscio può non essere comunicato apertamente ma in una certa maniera arrivare inconsciamente. Questo avviene soprattutto se nel processo di ricalco l’operatore si manterrà in contatto con sé stesso, con il suo inconscio stesso SENZA CERCARE DI CONCETTUALIZZARE LO STATO. La PNL3 mira allo stato di “correlazione” in senso quantistico dove informazioni passano da una persona all’altra inconsciamente. Tutto quanto è definito sotto la categoria “rapport” della PNL classica viene COMPLETATO dai concetti e dalle terminologie di “correlazione quantistica”. La PNL3 individua tecniche e metodologie per passare a questo livello superiore con ancora maggiori risultati. Il processo che porta dal livello non conscio al livello conscio può essere paragonato ad un processo di "osservazione" in senso quantistico che “determina” una realtà.