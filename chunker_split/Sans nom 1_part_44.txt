La incredulità contemporanea nega in blocco la genuinità di questi fenomeni, oppure sostiene che è possibile darne semplici spiegazioni, e vi sono perfino di quelli che sostengono la impossibilità di questi fenomeni perché bisognerebbe ammettere la predeterminazione del futuro e rinunciare al libero arbitrio. Altri dicono che i soggetti di queste esperienze sono degli squilibrati, degli anormali; e che perciò non occorre tenere conto delle loro esperienze. Nei fatti la fisica attuale propende nell’opinione che quello che chiamiamo passato e futuro siano comunque sempre là e che sia solo la nostra visione umana a farci percorrere il piano del tempo in un’unica direzione. In altre parole la fisica attuale non nega che vi possa essere una realtà del tempo differente da quella lineare, ma anzi lo afferma recisamente. Del resto, chi ha avuto la ventura di constatare con esperienza personale diretta la previsione nei minimi particolari il distanza di anni di fatti importanti sgorgare dalla bocca ignara di un oracolo come acqua sorgiva. Più comuni sono i fenomeni di paramnesia, che consistono nella strana e straordinaria sensazione di avere già vissuto e veduto una scena della vita via via che essa effettivamente si svolge.