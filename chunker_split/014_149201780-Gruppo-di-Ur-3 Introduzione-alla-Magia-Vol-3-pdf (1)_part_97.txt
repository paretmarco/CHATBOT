La vista, ritornata nei limiti della prigione corporea, sbatte contro di essa come un uccello rinchiuso nel buio. Fra ciglio e ciglio essa sente una quantità di cose, che pure non riesce ancora a vedere. Essa anela di sciogliersi; anela di tornare alla luce, all'aurea corona di luce in- tronata al sommo del corpo. Quella corona nessuno po- trà mai strapparla a chi una volta l'abbia conosciuta; né vi è sovrano della terra che potrà cingerne una piú bella. G. DO RN CLAVIS PHILOSOPHIAE CHEMISTICAE (a cura di TIKAIPÒS) Gherard Dorn, o Dornaeus, vissuto a Strasburgo, Basilea, Fran- coforte sul Meno, esplicò la sua attività letterario-alchemica dal 1563 (Diction. chem. Theophrasti) al 1583 (De Natura Lucis). Clavis totius philosophiae alchemicae (Lugduni Batav., 1567) fu il suo primo trattato vero e proprio in materia, e dalla prima parte di esso sono presi questi estratti. Gli fecero sèguito: Lapis Meta- physicus (Basileae, 1569) e Astronomia, Chymia, Anatomia viva (Basileae, 1577).