Essa, di certo, ebbe il suo valore: quello di aver preparato il metodo sperimentale; di esser giunta, sia pure quasi a caso, attraverso le prove d'ogni genere tentate da coloro che inseguivano la chimera della « trasmutazione », a certe conoscenze di chimica; di aver persino anticipato, con qualche intuizione geniale, delle verità che la nostra scienza piú recente sembra confermare. Ma questo è tutto. Che cosa mai c'entri la « scienza spirituale » con l'alchi mia, non si capisce; e cosa non si capisce come una persona seria possa oggi interessarsi di alchimia altrimenti che dal punto di vista storico, considerandola cioè come il vecchio tronco, ormai morto, da cui è « evoluta » la chimica moderna. Tale è, ad un dipresso, l'opinione corrente nei riguar di dell'alchimia; opinione, che visibilmente tradisce la men talità progressista, la quale non dubita per nulla che la luce del vero sapere solo oggi — con la civiltà moderna europea — abbia cominciato a brillare, tutto il resto restan do un incerto crepuscolo, uno « stadio evolutivo » superato ed avente valore, se mai, solo per quel tanto con cui ha con tribuito all'avvento di tale luce.