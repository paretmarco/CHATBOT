CIÒ che può essere realizzato nella sfera umana può, per contro, esser considerato come un movimento o spostamento su di un piano orizzontale. Le due direzioni, orizzontale e verticale, restano discontinue. Nulla segue rispetto alla verticale (che è la direzione del l'iniziazione davvero realizzatrice) dal trovarsi in un punto o nell'altro del piano orizzontale come tale (1); viceversa, come il moto lungo la verticale non crea spostamento sulla orizzontale, ma per proiezione su di essa ha un punto immobile, così le qualità acquisite nel campo puramente iniziatico possono anche non determinare o rappresentare nulla in termini di valori umani in genere, e « morali » in particolare. Già in sè stessa l'iniziazione — come in altre occasioni si è ricordato — fu sempre concepita come un fatto che prescinde da ogni merito umano e aven te un tale carattere di concretezza, che talvolta se ne parlò come di un fatto fisico e materiale quasi quanto la stessa nascita umana. Una volta che un tale fatto sia avvenuto, senza che debba accompagnarlo alcuna ragione giustificatri ce o dimostrativa, da un livello si è passati ad un altro, da un modo di essere ad un modo di essere diverso, privo di relazione col primo (').