Se vi è da prendere una decisione è naturale che vi possa essere una paura che altera la percezione della realtà. Ad esempio ogni potenziale compratore è preoccupato nel momento nel quale deve parlare con un venditore. Il consumatore medio ha paura di comperare. Prendete il caso di un uomo che sa che deve comperare un’auto migliore. Sa che la vecchia sta cadendo a pezzi e che costa troppo ripararla. Inoltre, e questo è probabilmente più importante, non è affidabile, in quanto si rompe nei momenti più inopportuni. Sa che dovrà venderla al più presto, così si guarda attorno. E’ a questo punto che inizia a spaventarsi: sa che dovrà prendere dei soldi e scambiarli con l’auto di cui ha tanto bisogno. Sa che se se la vecchia verrà valutata poco dovrà lavorare per un pò di tempo per comperare la nuova. Questa non è un’idea piacevole per un uomo che ha utilizzato questo vecchio rottame per così tanto tempo. Era motivato nel mantenerla e le emozioni che lo avevano motivato, assieme al tipo di logica utilizzato, sono ancora all’opera per trattenerlo dal comperare.