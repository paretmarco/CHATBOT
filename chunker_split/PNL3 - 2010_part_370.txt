In aggiunta a ciò, negli interventi in azienda, il coach che utilizza la PNL3 prenderà in esame la “cultura aziendale” dove si trova. Anche le strutture complesse come le imprese infatti possono essere riportate all’enneagramma ed all’esagramma. Questo è sia dovuto al fatto che tutte le persone che lavorano in un determinato ambito tendono ad avere stili simili di pensiero (ad esempio chi lavora in ambito di marketing tende spesso ad essere di tipo Tre – manager, mentre chi lavora in una cultura informatica ha spesso una tendenza Cinque - ricercatore), sia anche a precise scelte aziendali che danno, in fase di selezione del personale, precedenza ai candidati con particolari strutture mentali. Tutte le aziende hanno specifici profili del personale che ricercano. Questi profili possono facilmente essere ricondotti ai profili comunicativi presentati in questo libro. Stili frequenti di leadership Possiamo a questo proprosito distinguere i frequenti seguenti stili di management/leadership: Stile di Leadership: AUTOCRATICO Lo stile autocratico è direttivo. Il manager da degli ordini e si attende che i collaboratori li eseguano. Corrisponde ad uno stile di pensiero di tipo Uno (Perfezionista). Possiamo paragonare tale struttura ad un esercito. Chi sta in alto sa. Chi sta in basso esegue.