La donna che riceve lo sperma, diventando nell'atto coitale più' o meno passiva, riceve la impressione morfica o impressione di forma non soltanto dal corpo fisico dell'uomo che la incuba, ma anche più' o meno attivamente dall'impressione che i corpi lunare e mercuriale del maschio fanno sul corpo lunare e mercuriale di lei. Quindi l'atto di copula e', fecondo o infecondo che sia, un atto trasformatore alchimicamente parlando, cioè' un atto che racchiude uno scambio di forme immaginative, attive e passive, coinvolgenti il corpo fisico, il corpo lunare e il mercuriale dei due esseri accoppiati. Durante il coito le immagini passerebbero come tante vedute in un cinematografo se non esistesse una corrispondenza mirabile tra il cervello, sede dei fenomeni immaginativi, e i vasi contenenti e segreganti lo sperma che fissa le immagini o la immagine più' concreta, come la gelatina sensibile fissa le immagini che le arrivano per obbiettivo nella camera oscura. Quindi proprietà' dello sperma: Assioma II Lo sperma o mercurio composto e' nella determinazione delle forme coitali il più' potente fissatore e ritenitore delle immagini proiettate.