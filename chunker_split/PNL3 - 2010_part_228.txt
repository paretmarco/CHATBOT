Vi è un atteggiamento di paura che a volte fa sì che più si avvicinano alla meta, al compimento dell’obiettivo, più l’ansia aumenta. Inconsciamente hanno paura del successo. Proprio per questa dinamica si attivano in tutte quelle situazioni in cui le possibilità di successo sono pressoché nulle. Si battono allora eroicamente per la causa del perdente. Scopriamo ora una delle maniere nelle quali può nascere tale configurazione di personalità e “fissarsi”. Generalmente la sua storia personale è costituita dal fatto che in famiglia ci sono dei “segreti” e deve scoprirli in quanto se rimane se stesso può essere manipolato39. Oppure ha disconosciuto l’autorità dei famigliari in quanto adottavano un comportamento imprevedibile nei suoi confronti e spesso gli infliggevano punizioni o umiliazioni, con la conseguente perdita di fiducia in loro. La sua debolezza è percepita allora come mancanza della comprensione negli altri. Ecco la loro storia: Fase 1: Credenza di base: “Sono Debole” Fase 2: Emozione: La credenza di essere debole crea “Paura” nei confronti dell’ambiente. Paura di rimanere vittima.