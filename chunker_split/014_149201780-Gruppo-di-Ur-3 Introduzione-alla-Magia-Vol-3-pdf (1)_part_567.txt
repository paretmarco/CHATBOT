Pure la sua potenza era cosi grande, che aveva come vuotato l'universo, e in un punto, che era « io », tutta la vita si era rappresa, tutta la realtà concentrata; al di fuori non restavano che fantasmi, fantasmi di cui la mia mente popolava l'eternità. Quell'u ics » solo era l'assoluto abitante del suo mondo divino; solo, eppure riempiente di sé stesso la sua grande solitudine; solo, eppure unito a tutte le cose; il tempo non lo teneva prigioniero perché egli non creava nessun tempo; cosí non popolava di esseri e di cose i regni atterriti della irrealtà, e, essendo soltanto « io », nessun luogo esisteva per lui; così era scomparso ogni senso di an- dare, di chiedere, di aspettare; era semplice vita cosciente di sé, punto senza dimensioni; pure attorno la vita cantava e danzava, ed egli, coi suoi occhi di bimbo, assisteva alla grande creazione. La cosa durò cosi per qualche ora; poi fu perduta, cer- cata, ritrovata, ancora perduta; infine, qualcuno dei suoi molti baleni restò ed illumina quell'essere che porta il mio nome.