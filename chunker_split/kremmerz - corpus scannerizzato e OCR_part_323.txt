Ho toccato nei primi numeri di prolegomeni al Corpus di questo argomento sotto la forma religiosa, e ho accennato alla differenza tra Religione e Scienza nella conquista dei poteri spirituali, ma a questo punto devo ritornare sull'argomento per stabilire nel discepolo delle nostre teorie e nel praticante le nostre pratiche assolute il concetto esatto della Verità' semplice di sopra a tutti i culti ed a tutti i metodi religiosi, nelle grandi linee scientifiche della iniziatura alla onnipotenza divina dell'uomo. 78) Non discorro che delle religioni più' classiche e delle rituali note: a) il Caldeismo b) il Buddismo c) il Cattolicesimo. Queste tre facce del culto della verità' assoluta adattata alle masse dei volghi sono rette da una filosofia nel suo fondo indentica alla magia. Il Caldeismo considera tutte le cose come viventi e angeli, demoni, spiriti cose, sono vite sono esseri, sono intelligenti individui e virtù' individue. Il Buddismo e' il ritorno alla individualizzazione della vita nella sua ascensione verso il principio altissimo. Il Cattolicesimo e' la realizzazione sintetica della Verità' Vitale nel suo concetto di universalità'.