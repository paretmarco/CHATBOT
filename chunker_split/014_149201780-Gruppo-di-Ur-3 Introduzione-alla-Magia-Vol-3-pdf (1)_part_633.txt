Allora il punto neutro egli può superarlo, perché dall'alto gli viene una forza capace di compen- sare lo squilibrio, di sostenere ed animare la sua vita, producendo una trasformazione profonda di tutto l'es- sere. Chi ha provato il pericolo dello sprofondamento nelle tenebre da cui in effetti possono giungere calore e luce tenebrosi, ed ha avuto la forza di resistere al fasci- no di questo calore e di questa luce che lo spingerebbero ad un fruimento dionisiaco, il quale gli diverrebbe poi una necessità continua per la vita e il gusto della vita, può veramente comprendere quale sia la direzione so- lare, la direzione purushica, e cercar di attingere su di essa l'autentico calore e l'autentica luce. Può aggiungersi un'altra considerazione: se il prov- visorio « io » mentale dell'uomo distaccatosi soltanto dal- la dinamica mentale intendesse affrontare con i suoi soli mezzi il mondo delle emozioni, dell'angoscia, della pau- ra, del desiderio, degli attaccamenti organico-istintivi alla vita fisica, con grande probabilità verrebbe sopraffatto o giuocato. Soltanto riconnettendosi ad una forza su- periore, la quale non combatte piú sullo stesso piano del- l'avversario, il discepolo può divenire il guerriero capa- ce di ridurre all'obbedienza il nemico. Qui l'isolamento del purusha mentale costituisce solo l'inizio.