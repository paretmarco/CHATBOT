Possiamo scegliere di aprirci al caos delle infinite possibilità e trovare un “ordine superiore” ________________ ENNEAGRAMMA E ESSENZA Su quali canali ti stai sintonizzando? Nel nostro modello di Enneagramma osserviamo come le persone si sintonizzino su determinati canali per percepire e definire la realtà. Le persone si collegano a diversi canali a seconda della loro definizione di identità, a seconda delle loro esperienze, delle loro strategie e dei loro riferimenti. La buona notizia è che questi elementi possono essere cambiati. Adesso che stiamo per imbarcarci in questo viaggio della nostra coscienza, ricordate che la vostra esperienza del mondo è un’illusione. Tutti i più grandi maestri di vita hanno sempre detto che viviamo in un sogno e che dobbiamo svegliarci! Risvegliarsi significa rendersi conto che è possibile fare, avere e creare ciò che vogliamo. Purtroppo è anche vero che, come diceva Virginia Satir: “La maggior parte della gente vive in un sogno depotenziante.” La realtà è invece che abbiamo infinite enormi possibilità. Esistono tutti i canali in questo “minestrone di caos quantico” di totale potenzialità. Come nasce l’identità di ciascuno di noi? E’ importante capire come e perché nascono le diverse identità/personalità.