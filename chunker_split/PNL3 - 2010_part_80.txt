E sempre bene non proporre regole rigide, ma l’esperienza insegna che le seguenti dodici “considerazioni” sono così efficaci, da poter essere elevate a REGOLE. Se le dimenticate, lo fate a vostro rischio e pericolo. Imparatele, e introducetele e vi assicurerete un successo finale che vi ricompenserà finanziariamente e moralmente. REGOLA nr. 1 – Il potere della concentrazione Evitate le dispersioni mentali. Se il vostro cervello sarà concentrato sarà molto più facile che si verifichino fenomeni non-locali tra la vostra mente e la mente del vostro interlocutore: in pratica che un pensiero passi da voi a lui. In realtà fenomeni non locali potrebbero succedere anche se voi non siete concentrati. In tal caso sarà lo stato di confusione mentale nel quale siete a passare da voi a lui. Dovete quindi in ogni momento, concentrarvi su quello che il vostro interlocutore sta dicendo. Questo perchè voi sapete quello che sapete, ma non sapete precisamente cosa il vostro interlocutore conosce. Vedrete come la vostra attenzione favorirà anche la concentrazione reciproca del vostro interlocutore. Per la PNL3 è fondamentale sviluppare stati di “coerenza” mentale. Questi stati di coerenza possono essere immaginati come una grande serie di neuroni che lavorano insieme. La concentrazione è uno di questi stati.