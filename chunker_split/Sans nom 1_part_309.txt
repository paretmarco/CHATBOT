Poiché il nostro scopo con quest’opera è guidare il lettore e praticante (perché quest’arte non si può capire se non con la pratica) ai massimi risultati spieghiamo quindi ora una maniera semplice di eseguire ciò è da soli con un’antichissima e semplicissima tecnica: lo specchio. Dapprima bisogna “purificare” sé stesso, passando attraverso tutte le sublimazioni e prese di coscienza indicate precedentemente. Bisogna poter stare davanti ad uno specchio e fissarsi senza battere le palpebre. Il primo effetto di tale pratica è “accorgersi di sé”. Normalmente ci dimentichiamo di noi. Di fronte allo specchio incominciamo a divenire a poco a poco più presenti a noi stessi. Successivamente accade un fenomeno di “moltiplicazione”. Si scopre allora che a poco a poco si passa innumerevoli volte da soggetto ad oggetto ed allora avviene un cambiamento di stato, una "fermentazione" di qualche cosa di nuovo.210 Si ha infatti lo svilupparsi di un gioco delicato tra il soggetto e l’immagine211. Si sente un’energia svilupparsi. Si può agevolare lo stato osservando anche solo l’occhio sinistro, in quanto la fase “albedo” che realizziamo con questo tipo di respirazione è essenzialmente lunare e quindi legata al lato sinistro del corpo.