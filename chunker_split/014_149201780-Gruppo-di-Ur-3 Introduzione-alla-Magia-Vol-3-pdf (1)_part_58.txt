Per il lato piú esteriore, è un assurdo palese, che ne contrassegna il livello mentale, quello delle correnti spiritua- listiche e soprattutto teosofiste attuali, le quali, mentre pre- tendono di riannunciare e di valorizzare gli insegnamenti dell'antica Sapienza, indulgono in vedute democratiche e umanitarie, professando più o meno il vangelo dell'ugua- glianza universale, se non pure di una specie di « servizio sociale » applicato ad un progressismo e ad un evoluzioni- smo affermati perfino in termini cosmici. Anche l'antropo- sofia, a parte le pretese iniziatiche e le orge di una pretesa chiaroveggenza, come parola d'ordine per i compiti più im- mediati dell'« evoluzione », ha indicato il motivo cristianeg- giante dell'amore. Ma dove la contradizione e l'assurdo so- no piú palesi è nella massoneria moderna. Questa organiz- zazione, a cui alcuni vorrebbero ancora attribuire quel ca- rattere iniziatico che già da tempo essa ha cessato di avere e che all'interno è articolata in un sistema gerarchico com- plessobenché spesso solo artificiale — di gradi e di di- gnità, è anche quella che fin dalle origini ha fatto suoi gli « immortali principi » della Rivoluzione Francese e del libe- ralismo, presentandosi, salvo rare eccezioni, come una spe- cie di religione laica e militante della democrazia mondiale.