Per evitare lo shock del pensare che il successo non è forse l’unica cosa fondamentale al mondo il tre si concentra sul lavoro. Il “lavorare sodo” è inoltre per loro il sistema con cui allontanano gli stati negativi, un anti-depressivo naturale. Hanno un elevato senso della pianificazione giornaliera. Infatti, le loro attività quotidiane sono stabilite in anticipo e sono i classici tipi che si portano il lavoro in vacanza e che preferiscono fare “maratone vacanziere” in più paesi in quanto questo gli permette la programmazione delle attività. La vacanza la vedono come una perdita di tempo prezioso da dedicare al lavoro e quindi tendono a farla coincidere con le loro attività professionali. Atteggiamento ipnotico derivato: Proiezione nel futuro (Distorsione temporale con difficoltà a stare nel’ora). I Tre e l’amore L’amore non è tra le principali preoccupazioni del tipo tre. I tipi Tre preferiscono non porsi obiettivi personali e preferiscono farli coincidere con quelli della società. La loro storia personale li ha portati a non cercare tanto riconoscimenti legati all’affettività quanto al fare e agli onori. Possono andare molto d’accordo con un tipo due perché stimoleranno la sua voglia di aiutare.