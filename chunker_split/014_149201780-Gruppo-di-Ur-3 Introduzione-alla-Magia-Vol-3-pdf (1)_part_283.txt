Quando egli rammenterà la sua origine, potrà nella primavera e nell'estate diventare conscio di tutto ciò che vive e si muove intorno a lui. Sapere ciò che avviene intorno a lui, è il primo passo verso la realizzazione. Poi cercherà di concentrarsi e di sentire. Di fronte alla vita vegetale che germoglia, che fiorisce e fruttifica, a poco a poco potrà vedere in imagini interiori la rivelazione delle forze occulte, delle essenze elementali liberate dalla terra e potrà espandersi con loro ín una profonda armo- nia. Ciò avverrà specialmente a certe epoche fisse, che sono i punti critici delle stagioni. Delle feste religiose ricordano l'iniziarsi di esse e ne rinnovano ritualmente il significato: per es. nella tradizione cattolica sono la Pasqua per la primavera; S. Giovanni per l'estate; S. Mi- chele per l'autunno; il Natale per l'inverno. Autunno ed inverno: quando le forze elementali si ritirano e si addormentano nel seno della terra, che av- verrà in noi, poiché cessa la comunicazione che esse sta- bilivano fra noi e le nostre origini stellari? La contempla- zione della natura che avvizzisce e muore, ci porterebbe verso la terra, e noi non potremmo seguirla senza inari- dirci.