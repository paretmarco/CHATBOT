De Martino è un « etnologo », cioè uno di quelli che oggi collezionano i dati raccolti da vari esploratori ed osser vatori fra le popolazioni selvagge. Nel caso specifico si tratta di tutto ciò che in tali popolazioni riguarda l'« estra normale » e che il De Martino identifica senz'altro col « mondo magico ». ll De Martino, oltre ad essere etnologo, è un seguace dello « storicismo », cioè della filosofia cui è pro prio il ridurre ogni verità a quella che via via prende forma nello sviluppo storico dello spirito umano (in gergo dicono: « Nel farsi dello spirito »). Ciò indica già il limite della concezione del De Martino. In primo luog,o, egli parla di « mondo magico » là dove si dovrebbe essenzialmente parlare di « mondo stregonico »: in secondo luogo, egli assume, come tanti suoi colleghi, che i popoli selvaggi siano i popoli « primitivi », cioè resti di quel che tutta l'umanità sarebbe stata alle origini e che la « civiltà » nel suo progresso avrebbe lasciato indietro.