Ecco come può procedere l'allievo: 1.° Egli scriverà mentalmente la cifra in caratteri sempre più piccoli fino alla sparizione completa; 2.° Egli può anche raffigurarsi l'1 che si allontana sempre più diventando impercettibile. 3.° Invece di allontanare l'1, l'allievo aumenterà progressivamente gli intervalli di riposo che debbono esistere nella concentrazione. Questo riposo sarà dapprima di 1 secondo, poi di 2, 3, 4 secondi. Resta inteso che negli intervalli l'allievo deve eliminare ogni idea. 4.° In quest'ultimo procedimento, dopo una prima concentrazione sull'1, si mette il cervello in riposo, prolungando questo riposo il più a lungo possibile. Non appena un pensiero si presenta, tosto lo si allontana con una nuova concentrazione sull'l, e così via. Attivazione dei due emisferi. Un espediente ausiliare per acquistare rapidamente la calma necessaria, consiste nell'immaginarsi di vedere il respiro che esce dalle vostre narici in forma di due colonne di vapore (come accade durante l'inverno). Voi concentrerete la vostra attenzione sul punto ideale dove queste due colonne si congiungono, e che immaginerete sempre più lontano. Questo esercizio tende a congiungere i due emisferi. Allontanando sempre più il punto, ne incrementiamo il lavoro contemporaneo.