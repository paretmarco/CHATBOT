Casi nei quali la percezione del tempo è molto diversa dal “tempo fisico” Quello che chiamiamo tempo psichico è il risultato di una serie di elementi. L'attimo fuggente, per quanto divenga irrimediabilmente passato, resta presente nella memoria, nella psiche, e come tempo psichico sopravvive al fluire del tempo fisico. Poi esiste tutto un ordine di fenomeni che permettono di intravedere come la nozione del tempo possa anche essere diversa da quella consueta. Quella che chiamiamo “coscienza” è qualcosa indipendente dalla nozione del tempo e dello spazio, e si potrebbero riferire molte esperienze che conducono alla stessa conclusione. Si dice ad esempio19 che, in punto di morte, accade talora di vedere correre dinanzi alla mente come in un lampo la vita trascorsa, e questa esperienza trascende chiaramente la consueta nozione del tempo. Altri fenomeni nei quali il tempo non sembra avere importanza sono i casi nei quali si verificano fenomeni come previsioni del futuro, le profezie, gli oracoli ed i così detti fenomeni di paramnesia.