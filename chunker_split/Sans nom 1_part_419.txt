Se vogliamo ottenere lo stesso risultato su noi stessi noi dovremo trovare in noi stessi tanta forza di concentrazione quanta basta per polarizzarci verso l'idea da ricevere. Chiameremo quindi la seguente metodica: “auto-magnetizzazione” La direzione dell’attenzione Il primo passo, consiste nel sostituire all'anarchia dei propri pensieri uno sforzo direttivo di attenzione, contenente in sé il principio di centralizzazione ?. Per ciò bisogna rimanere il più possibile in uno stato di spirito calmo, raccolto, riflessivo: esaminare con sangue freddo ogni idea che si presenta, ogni impulso fisico astrale o mentale, cercare di rendersi conto della sua importanza, dell'effetto che può produrre, della virtualità che può creare e di quello che può impedire. L’auto-magnetizzazione o auto-polarizzazione che vogliamo effettuare si fonda in massima parte sulla concentrazione volontaria. A sua volta la concentrazione è il risultato della nostra forza nervosa. Quindi noi studieremo prima come si possa accrescere la propria forza nervosa e daremo tutto un complesso di prescrizioni per giungere a grado a grado alla perfetta concentrazione, poi vedremo come operare. Finalmente passeremo alle applicazioni pratiche della terapeutica da fare su di sè, proponendo alcune formule per la guarigione delle malattie fisiche e mentali.