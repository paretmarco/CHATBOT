Il tipo Sette cerca di godere di tutti i piaceri che la tavola imbandita della vita offre. Infatti una caratteristica dell’Artista è la ghiottoneria, anche se tendenzialmente tenderanno a non avere ricordi spiacevoli dell’infanzia anzi, conservano ricordi piacevoli e positivi non nutrendo generalmente risentimenti per i genitori. È un comportamento opposto a quello del Sei che invece ricorda i fatti spiacevoli. Il suo volere essere sempre in movimento è dettato da una paura di fondo che è il rimanere bloccato; questa rappresenta la sua debolezza, in quanto l’inattività può portarlo a prendere contatto con il centro di se stesso che tenta di rifuggire ad ogni costo perché ha paura della sofferenza. L’Artista, quando affronta la giornata, ha una lista di cose interessanti da fare. Tende verso la pianificazione ed convinto ogni giornata è piena di possibilità. In genere sono antiautoritari e non amano farsi carico delle responsabilità altrui ma, adottano un comportamento diplomatico e non oppositivo. Infatti preferiscono muoversi in tutti quegli ambienti dove non esistono gerarchie psicologiche. Tendenzialmente i tipi Sette sembrano comportarsi in maniera superficiale in quanto amano sperimentare tutto quello che incontrano senza andare troppo in profondità.