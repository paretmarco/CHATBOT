Il risveglio delle energie attraverso l’atto fisico Ma il processo di risveglio delle energie può essere sviluppato anche su di un piano più fisico. Data la potenza dell’energia sessuale (paragonata dagli antichi ad “acqua corrosiva”) è necessaria molta preparazione. Come impariamo e cosa significa governare la nostra forza sessuale? Perché il tutto sia efficace dobbiamo infatti incominciare dalla base, a dominare dapprima le perdite più abituali di energia, come i movimenti inconsci e le gestualità incontrollate, arrivando infine a gestire anche questa forza. Non ha senso infatti pensare di poter partire dal livello superiore senza la maestria dei livelli inferiori.223 Il risultato è allora su tutti i livelli. Coloro che sono più pieni di vita, energici e magnetici utilizzano infatti intelligentemente anche la loro forza sessuale. Dal punto fisico dall’atto sessuale completo per l’uomo ne consegue spesso una perdita di energia, che è contenuta nei liquidi sessuali. Il seme umano è la parte più fine, così come il seme della pianta contiene le parti più fini della pianta.224 Troppo spesso la spinta sessuale è stata però considerata in maniera non corretta. Fanatici religiosi l’hanno condannata ed hanno cercato di staccarsi dal mondo attraverso preghiera, digiuno e castità.