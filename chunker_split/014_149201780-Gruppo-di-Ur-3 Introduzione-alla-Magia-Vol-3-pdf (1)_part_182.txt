Nei processi della coscienza comune il centro del ci- clo, dove termina l'onda centripeta ed ha inizio quella centrifuga, corrisponde all'organo del cervello: il quale si può paragonare ad una complicatissima centrale, ad un complesso di quadri assieme registratori di fatti e di- stribu tori di atti. Accade che il ciclo, in certi casi, abbia per centro il gran simpatico. Allora l'individuo, di re- gola, non è capace di avere delle percezioni distinte. Per riconoscere una sensazione od uno stimolo, occorre il cervello, il quale è il vero organo che fa da base alla funzione della comune autocoscienza. Chiameremo coscienza esterna o di veglia (per atte- nerci al termine in uso) quella che si manifesta appunto attraverso l'organo cerebrale. Chiameremo invece co- scienza integrale la coscienza immediata, ossia l'unità di coscienza atta a manifestarsi intellettualmente, senza l'intermediario e la limitazione cerebrale. La prima si può considerare come una propaggine esterna della se- conda, determinata dal flusso di corrente volitiva che serve a convogliare i processi verso l'organo cerebrale.