140) Il corpo umano, per la legge basilare della Tavola di Smeraldo o di Ermes, puoi dividerlo in due parti, di cui una superiore e l'altra inferiore, e applicare la regola o assioma che tutto ciò' che e' in alto e' come quello che e' in basso, quindi le funzionalità' generative tu troverai non solamente analogiche ma identiche in virtù' tanto nella parte superiore quanto nella inferiore. Da qui comprenderai che cosa gli alchimisti vogliono dire coi due mercuri e perché' al mercurio si unisce un altro mercurio, ognuno dei quali rappresenta due polarità' concomitanti prima alla depurazione per coobazione e poscia alla formazione dell'alcaest o dissolvente, acqua di sole, comeche' procede dall'elemento solare per influire nella assimilazione integrale del mercurio affinchè' la Pietra cocendosi dopo una lunga digestione acquisti virtù' moltiplicativa e solidità' specifica. 141) Gli alchimisti hanno come fondamento dell'insegnamento due massime che trascrivo letteralmente: 1) Habenti debituri, abeo antem qui non abet etiam quod abet auferentur ab eo. 2) Ut videntes non videant et intelligentes non intelligant.