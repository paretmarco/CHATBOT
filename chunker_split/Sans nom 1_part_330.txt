Fisiologicamente il fenomeno avviene con l’apertura del fiore nella parte più alta della testa. Questa parte del corpo, corrispondente nella filosofia indiana al chakra più alto è attribuita a Saturno che, originariamente nell’uomo medio evirato, cioè privato della sua potenza, viene invece con questa metodica riportato a dominare, ad essere “Dio dell’età dell’oro” 262. Il magnete Il concetto ha anche applicazione nel magnetismo. Come dice Kremmerz “il segno alchemico del magnete è analogo alla simpatia degli estremi sessuali”. E’ quindi chiaro il significato di quello che dice Pernety: “Il centro del magnete contiene un sale nascosto, un mestruo che può calcinare l’oro filosofico. Questo sale preparato forma il loro mercurio, con il quale compiono il magistero dei saggi al bianco ed al rosso. Diviene una miniera di fuoco celeste, che serve di fermento alla pietra per moltiplicarla, farne l’elisir, la polvere di proiezione, e la medicina universale.