E’ questo ciò che vuoi?” “Oh no,” mi ha risposto. Ho lavorato un po’ con lui e si è reso conto che ciò che voleva era avere “libertà finanziaria.” RICORDATI QUESTO PARAGRAFO! E’ importante esprimere esattamente ciò che si vuole! Durante il giorno è importante abituarsi a specificare il proprio obiettivo in modo positivo. Invece che dire cose tipo, “Spero di non rovinare questo incontro!” esprimiti in questi termini, “Voglio che questo incontro vada perfettamente!” Invece che dire “Sono stufo di essere grasso” prova a dire a te stesso che ti stai impegnando a raggiungere il tuo peso forma. Esprimere l’obiettivo nel modo in cui vuoi manifestarlo può fare una grande differenza. Fai attenzione alle parole che usi nell’arco di una settimana, e scommetto che sarai scioccato quando ti accorgerai di tutte le volte in cui ti esprimi con frasi negative. A proposito, presto ti renderai anche conto della quantità di immagini negative che usi. Quando questo accade, sii felice! Questo significa che stai acquistando consapevolezza di ciò che devi cambiare.