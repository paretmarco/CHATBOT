Una domanda che ci si può porre a questo proposito è: Come operare per trasmettere informazioni potenzialmente sgradevoli per il Coachee? Il contatto e la trasmissione di concetti al collaboratore sono di fondamentale importanza. Tuttavia in certe situazioni è possibile che le informazioni trasmesse (fase INFO) possano essere non gradite al collaboratore. La tecnica DESC, che ora descriviamo, ovvia a tale problema. LA TECNICA DESC Si chiama DESC una tecnica molto efficace per l'operato del coach. Desc è acronimo per: Descrivere Emozioni Suggerire Conseguenze La tecnica DESC di SHARON e GORDON BOWER è efficace per risolvere piccoli problemi e situazioni. E’ alla base anche di alcuni dei modelli di linguaggio di coaching che seguono. Descrivere: Descrivete il comportamento del vostro interlocutore in termini precisi ed imparziali. Siate sensoriale ed evitate termini generali. E’ importante evitare le accuse. Emozioni: Esprimete le emozioni che questo comportamento crea in voi. Non riferitevi all’azienda, riferitevi a voi stessi. Utilizzate espressioni incentrate su voi stessi.