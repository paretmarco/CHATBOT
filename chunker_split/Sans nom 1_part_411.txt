Esercizio : variazione 1 Ottenuto che abbiate anche in questo esercizio un buon risultato, disegnate su altri pezzetti di carta dei rettangoli p. e. di 3 cm. di lunghezza e 2 di larghezza e 6 cm. lunghezza e 3 di larghezza, 5 cm. di lunghezza e 6 di larghezza, 3 cm. di lunghezza e 5 di larghezza ecc. ; provatevi quindi a stimare giustamente la loro grandezza. Esercizio : variazione 2 Disegniamo ora su ogni singolo pezzo di carta alcune linee ed alcuni quadrati di diverse grandezze e di diversi colori. Proviamoci quindi di indicare ogni volta il nome, il numero e la grandezza delle figure che abbiamo visto. Esercizio : variazione 3 Prendiamo poi alcuni cerchi di diametro diverso e proviamoci a ricordare le misure del diametro, senza che questo sia annotato in realtà. Esercizio : variazione 4 Prendiamo delle figure con differente numero di angoli (fra queste anche circoli con diametri diversi) e proviamoci di stabilire, gettandovi una sola occhiata il numero delle figure viste, la loro forma, se quadrate o circolari, la lunghezza dei diametri di queste ultime ed il colore di tutte le figure. Si possono adoperare anche fiori diversi, od altro. Quest'esercizio è istruttivo e dilettevole anche per i bambini.