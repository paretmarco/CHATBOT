Si spiega qui il motivo della diversità dei ricordi, che variano da individuo a individuo, c’e chi ricorda la fisionomia, chi le date, chi le cose scritte, quindi si noterà che ognuno mostra in effetti un particolare interesse per ciò che ricorda meglio. Coloro che fanno ricerche in questo campo affermano che un ottimo metodo è visualizzare l’oggetto che si vuole ricordare, in altre parole dobbiamo costruirci un’immagine mentale e ciò è possibile solo guardando attentamente l’oggetto. Prima tappa in questo viaggio nel mondo della memoria è “rilassarsi”; le tecniche sono molte, ma più o meno si basano tutte sulla capacità di rilassare progressivamente i vari gruppi muscolari in modo tale da togliere ogni tensione dal nostro corpo e quindi dalla mente. Gli esercizi di rilassamento devono essere considerati come una forma di igiene mentale ed andrebbero praticati più spesso possibile per ritrovare o conquistare una situazione psicofisica ottimale.