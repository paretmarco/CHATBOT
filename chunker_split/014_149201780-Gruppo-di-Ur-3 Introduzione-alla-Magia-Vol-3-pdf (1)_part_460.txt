Ancora una volta iI pensiero che la corda scivolasse già dal suo attacco si fissò lucido nella mia immaginazione con la previsione di una caduta mortale: spari coi sentirmi poi scorrere regolarmente, balenò ancora e disparve mentre andai giù diritto ad infilarmi nella spaccatura tra il nevaio e la roccia. Sapevo che la spaccatura da una parte si incuneava profonda, mi spinsi dalla parte opposta, ove era ad attendermi il compagno. Si scese disordinata- mente per il nevaio e fummo di nuovo presso í nostri sacchi da montagna sulla morena. La lanterna accesa, dopo tante tenebre, ebbe per noi lo splendore di un piccolo sole! Vedere intorno a sé, star seduti assieme, deporre indifferentemente qua la corda e là il martello, stendere le gambe e poggiarsi co- munque e avere ancora del posto disponibile, da per tutto aver posto, era inaudito, prodigioso! Fu una sosta goduta da ogni fibra, lo spegnersi d'ogni tensione in un'eco di gioia. Mancava poco piú di un'ora a mezzanotte. Nessun suono l'aria ci portava dai dispersi villaggi dormienti nelle valli basse e lontane.