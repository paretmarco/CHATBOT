Alle origini, può dirsi che il problema dell'oltretomba come problema « religioso » al Romano medio non si pose nemmeno. Virilmente realista, alieno da ogni vana speculazione, chiuso alle agitazioni dello sperare, del temere e del credere, di ciò il Romano non si interessava. Egli era capace di guardare con occhio chiaro e calmo lo stesso nulla. Non aveva bisogno di prospettive oltremondane per dare alla propria vita un senso e un'in- tima norma. Cosi la concezione originaria dell'oltretomba a Roma fu soprattutto quella di una notte, di uno stato senza gaudio né sofferenza: perpetua nox dormienda — dice Ca- tone; ultra neque curae neque gaudi locum esse — sono le parole attribuite allo stesso Cesare. Il successo della filosofia epicurea ripresa da Lucrezio a Roma, a tale riguardo, è si- gnificativo. Esso non denota un materialismo ma, di nuovo, un realismo.