Notiamo inoltre anche cosa scrive Arturo Reghini a proposito dell’unione tra verticale ed orizzontale (la squadra ma anche la croce): «si produce un cambiamento profondo che prepara gradualmente alla fase della morte iniziatica; deve essere tutto un processo di mortificazione (interiore e non della carne), di spersonificazione, di rinuncia alle speranze e alle aspirazioni egoistiche, di liberazione da ogni paura e da ogni legame» (Arturo Reghini, Le Parole Sacre e di Passo dei primi tre gradi e il massimo mistero massonico, Atanòr, Todi 1922, p. 104). Nella scolastica medievale e nella visione di Lullo questo principio è invece collegato alla Fede. Ma bisogna notare che per Lullo il termine «Fede» ha un significato differente da quello che ha assunto successivamente. È uno stato di consapevolezza e trasparenza: «La Foi naît de la pratique de la Justice et de la Tempérance. Foi, avant tout, prend sa source dans la vérité et la franchise. Foi, c’est Franchise! Ne mens pas, car le Mensonge tue la Foi. Ce faisant, tu tisses autour de toi-même un voile qui te cache Dieu, suprême Vérité. Pour croire juste. il faut imaginer ou agir véridiquement. Ce faisant, tu fais naître en toi-même une Foi, fille de Certitude. Et Certitude est seule Réalité…» 66 Notiamo che anche nella tradizione cristiana vengono praticati esercizi respiratori (presenti ad esempio nell’Esicasmo, la pratica dei monaci del monte Athos): il fine è lo sviluppo di questo principio.