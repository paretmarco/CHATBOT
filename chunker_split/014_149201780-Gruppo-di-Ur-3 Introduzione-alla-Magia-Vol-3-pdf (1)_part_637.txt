* E ancora: come il fuoco fa dileguare il freddo, or cosi anche appunto, o Re, l'asceta, in strenuo, serio sfor- zo, accendendo nel suo animo un ardente zelo, deve distruggere in esso ogni radice. Questa, o Re, è la terza virtù del fuoco che egli deve avere. * E ancora: come il fuoco, o Re, nulla da nessuno desiderando, e nulla contro nessuno volendo, per tutti diffonde calore, or cosi anche appunto, o Re, l'asceta in strenuo, serio sforzo, nel suo spirito deve essere come iI fuoco, non inclinato verso nessuno, non avverso contro nessuno. Questa è la quarta virtù del fuoco, che egli deve avere. * E ancora: come il fuoco disperde l'oscurità e fa risplendere la luce, or cosi anche appunto, o Re, l'asceta, in strenuo, serio sforzo, deve disperdere l'ignoranza e far risplendere la luce della conoscenza. Questa è la quinta virtù del fuoco che egli deve avere.