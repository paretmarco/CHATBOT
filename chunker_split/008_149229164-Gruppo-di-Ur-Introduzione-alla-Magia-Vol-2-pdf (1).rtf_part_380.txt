Il Dio di cui Kirillov parla è il Dio teistico persona delle religioni devozionali, quello che, come direbbero i filosofi idealisti, è un semplice « oggetto », una realtà esteriore, quasi una grande ombra che sovrasta gli uomini. Ma il Dio con cepito non in termini personalizzati, morali e devozionali, ma metafisici, come una realtà a cui si può anche parteci pare, essendo perfino detti evangelici: « Voi siete Udii » e: « Il Regno dei Cieli è dentro di voi » — questo Dio non può entrare per nulla nel ragionamento di Kirillov, * non è certamente esso che egli può pensare di « uccidere ». Il Dio di Kirillov è soltanto la controparte sostanzializzata di uno stato di vuoto e di paura negli uomini; i quali hanno bisogno di un punto di appoggio, di un centro, di qualche cosa che abbia valore in sè medesimo; non tro vandolo in loro stessi, incalzati dall'angoscia del nulla. rimanendo quel che sono, lo mettono fuori e credono in * Dio », dicono: « Dio esiste ». Kirillov vede chiaramente ciò. Egli afferma: « Dio è necessario (egli vuoi dire: ci è necessario), dunque deve esistere ».