Notiamo la somiglianza tra questa fase e le tecniche di alchimia interiore cinese (da eseguire da fermi) mirate alla percezione interna: “ci si concentra sull’ombelico fino a raggiungere un perfetto stato di calma e un attento controllo della respirazione. Immersi in queste tenebre silenziose, i nostri organi raggiungono una sensibilità tale da percepire ogni movimento impercettibile all’interno del corpo. Improvvisamente qualcosa si muove: l’essenza, dopo essere stata a lungo concentrata riempie ora l’addome”.66 La parola Vitriol menzionata prima può in tal caso essere compresa anche in questo senso: visito l’interno di me (e la zona dell’ombelico ne rappresenta un equivalente fisiologico) ed incomincio a trovare la pietra nascosta (l’essenza). Con tali esercizi, inoltre ci stacchiamo dal tempo programmato ed entriamo nel tempo connesso, e comprendiamo meglio il significato delle due lettere finali di VITRIOLUM : Unicam Medicinam, cioè “la sola medicina”. Note aggiuntive: Il tempo ciclico ed il potere della Ritualità Siate regolari negli esercizi che presentiamo in questo libro. Eseguiteli magari ad ore fisse e con attenzione.