I moderni considerano invece il passato come una reliquia, di cui lodano la vetustà e intorno a cui si aggirano con una curiosità da fotografi e da archeologhi: chi di essi lo accetta interamente, lo assume su tutta la sua ampiezza, non per cogliervi dei frammenti ed esaltarli, ma per inserirlo nella sua esperienza totalizzandolo creativa- mente? Quanti sono gli ammiratori di Dante che non sí limi- tano a magnificarne il verso o l'espressione — cose asso- lutamente esteriori e superficiali — ma ne assumono la dot- trina, il sapere su tutti i piani dell'essere a cui si applica e nella totalità del Viaggio Celeste? Il passato non è nulla se non è integrato, vissuto, con- validato dalla propria esperienza, dalla propria vita, inte- grato e risollevato nel grande fremito dell'attualità eterna. I moderni invece, quando non vi fòrnicano da ladroni co- me in una necropoli, gli volgono le spalle contemplando l'ipotetico « sole dell'avvenire », che non splenderà mai perché il futuro non esiste se non come termine inefficace di laboriosa fantasia, miraggio e nulla piú, proiezione fallace colorata dallo spasimo della propria insufficienza.