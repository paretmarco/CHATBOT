L’immagine rappresenta un uomo che fa forza, mortificandola, sulla propria Natura (rappresentata dalla donna). L’equilibrio vero viene invece dalla compenetrazione degli opposti. Questa persona quando è eccessivamente spontanea ed immediata guadagna dall’integrare sia il controllo della sua concettualizzazione che la capacità di provare emozioni. Dove va il tempo del tipo in assorbimento attivo ? Questo tipo tende a vivere la vita in uno stato chiamato tecnicamente di “assorbimento attivo”, sempre creando nuove forme ed idee ed agendo sulla base di queste. Lo psicologo Mihaily Csikszentmihalyi ha fatto uno studio di questo tipo di assorbimento attivo che “assorbe il tempo” perchè sempre proiettato sul dopo79. L’eccessiva concentrazione sulle forme che crea (caldo + secco) fa sì infatti che il soggetto operi cancellando una parte della realtà attorno a sé. Questo può essere positivo per il successo, ma non permette di vivere nell’ora. Inoltre la persona può essere ansiosa perché sempre proiettata nell’avanti. La microtrance caratteristica è la sostituzione di un futuro immaginario al presente (Visivo futuro -> sensazione positiva e nascere di ansietà desiderando proiettarsi in avanti). Il problema può essere l’avidità.