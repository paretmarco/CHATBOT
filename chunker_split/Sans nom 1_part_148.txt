Ma l’uomo ha in sé anche la capacità di risvegliarsi ad una dimensione meno congelata. Il passaggio che facciamo è passare dalla “divisione in attimi” alla “simultaneità”. Infatti le parole creano un tempo ed uno spazio a tre dimensioni che è la proiezione congelata all’esterno del nostro essere soggettivo in sé stesso unico e che rappresenta il “campo” sul quale si proiettano le immagini rappresentate dalle parole. Passiamo allora ad uno stato differente, che è di “movimento”. L’attenzione passa all’altezza del cuore84, che è anche il mozzo della ruota, il centro dell’individuo che crea queste immagini. Il processo è spezzare ciò che è coagulato in una certa forma, ed unire quello che è separato; solve et coagula. Esercizio 2385: solve e coagula linguistico Pensate a due concetti per voi “opposti”. La fase solve et coagula agisce allora sulle barriere esistenti tra realtà “congelate” che vengono “sciolte” per essere poi riunite (domandatevi quindi: è possibile sia a che b?). Continueremo allora con la fase “né a né b”.