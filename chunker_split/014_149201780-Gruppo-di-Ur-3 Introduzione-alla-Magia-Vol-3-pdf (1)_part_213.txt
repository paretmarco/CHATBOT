Passaggi dal « volatile » al « denso »: senso duro, so- lido, metallico, pesante, localizzato, sul principio, nella zona del plesso solare; poi, che si estende fino agli arti, che sento soprasaturi di potenza. Se evoco l'aria, allora rni sento tornare leggero, aereo, e sempre in stato ener- getico: corre nelle membra un ritmo vibratorio di alta frequenza, e una energia sottile fascia il corpo come una rete fittissima, fine e aderente, mentre il corpo stesso, piú esteso di quello fisico, preme leggermente in modo calmo, regolare e continuo, con una sensazione a cui per analogia potrei riferire il termine « sonorità ». Ho praticata la conoscenza del respiro, come secondo le istruzioni date nel vol. I, cap. V, p. 144. Mi fermo alla seconda fase, riuscendomi ancora difficile comprendere il senso della realizzazione dell'« Arcangelo dell'Aria ». Una sera sola, ho « sentito come prossima » l'esperienza, che si presentò improvvisa, e dopo un attimo scomparve fulminea. Ero tutto luce-fiamma: l'Infinito.