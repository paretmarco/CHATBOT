Lo sperimentatore preparerà: 1) Su un foglio di carta una formula composta a piacer suo in termini che richiamino chiaramente al suo spirito che egli è un centro di emissione psichica; che egli è immerso in un invisibile oceano etereo, astrale e mentale nelle cui profondità le sue proiezioni volitive esercitano un influsso diretto; che l'invisibile agente che lo circonda ha la funzione precipua di registrare le possibilità ed evolvere verso la loro realizzazione; 2) Su un secondo foglio dì carta la descrizione esatta e completa di quanto desidera ottenere senza dimenticare di aggiungere che egli vuole ciò senza pregiudizio della sua salute, dei suoi interessi materiali. E' importantissimo definire in modo esatto l'oggetto delle proprie volizioni. L'industriale non si limiterà a dire : “Voglio la tal quantità di commissioni”, ma specificherà “di commissioni normalmente eseguite e pagate”. L'avvocato non dovrà solo specificare che attira a sé molti clienti, ma molti clienti dei quali egli possa vincere la causa e ricevere l'intero importo delle sue prestazioni, ecc. 3) Su un terzo foglio di carta, dopo averlo combinato, bisognerà far figurare un “simbolo” o “segno di riferimento”, vale a dire una figura che simbolizzi astrattamente ma nettamente quanto si desidera.