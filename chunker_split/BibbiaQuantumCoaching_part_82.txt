Noi sosteniamo che l'idea non è sbocciata perchè non ha trovato il terreno propizio, e noi avevamo già degli altri “programmi mentali”. Quindi il pensiero non ha fatto breccia perchè per dare alle cellule cerebrali un indirizzo tanto diverso dal consueto occorreva uno sforzo che non abbiamo fatto. Occorreva maggiore DENSITÀ DI PENSIERO. Se però questa ragazza è molto bella o m'interessa molto, io ripenserò a lei durante le noiose ore d'ufficio e domattina, se l'incontrassi, l'idea di seguirla avrebbe meno difficoltà a impiantarsi. E cosi continuando, verrebbe il giorno in cui io senz'altro pianterei il mio capo ufficio per correr dietro all'immagine ormai diventata ossessionante. L''individuo arrivato a questo punto è “intossicato” dall'idea amorosa come prima Io era dell'idea del dovere. Concludendo, una parte della mente umana funziona a programmi mentali, ed un'idea isolata non conta quasi nulla se non fa parte del nostro mondo abituale di idee e non si collega ad altre configurazioni neuronali. Per entrare in questo circolo d'idee, per forzare questa corrente, ciò di cui l'idea neonata ha bisogno è di tempo e di pazienza. Ma lo sforzo mentale cosciente è doloroso, assai più dello sforzo fisico.