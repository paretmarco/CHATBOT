La nostra teoria è che Mesmer abbia dato scientificità attingendo tra le varie fonti anche ad una scuola preesistente che aveva in qualche maniera conosciuto. Tra le varie opere consultate nella ricerca ho scoperto infatti casualmente una serie di libri scritti all’inizio del 1900 che riportavano una serie di tecniche, basate su di una cosmologia specifica, e su di una presa di coscienza di certi elementi. Questi libri spiccavano tra tutte le centinaia di altri testi che avevamo consultato. Vi era negli esercizi una certa ritualità ed una forma tale, tale da far supporre il loro essere espressione di una scuola segreta. Infatti sembravano più essere un insegnamento da maestro a discepolo nella quale il maestro guida l’allievo alla conoscenza del suo ruolo nell’Universo. Era una scuola basata sulla pratica, dove attraverso una serie di esperienze l’allievo capiva una serie di elementi che assieme costituivano una cosmologia completa. Questa scuola lasciava in tale maniera capire la sua appartenenza ad un insieme con un progetto ancora più ampio, un cammino di sviluppo dell’uomo e della sua coscienza.