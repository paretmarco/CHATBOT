Altri se non tu stesso non potrà' privarti neanche delle caduche cose, perché' trasformato in sfinge, risolute in te e con te, per te e per il tuo simile, secondo la giustizia incrollabile della Prima Virtù', il problema di mutarti nella Sfinge a faccia umana, tu terrai gli artigli del leone sulle cose peribili, e nessuno potrà' toglierti, nessuno potrà' strapparti se tu hai volontà' del possesso. I profani dissero che codesta e' opera di follia, perché' e' opera divina, e chi e' fuori del tempio non comprende ne' la potestà', ne' i diritti della legge divina che e' legge universale di creazione nell'uomo. Perciò' mentre ti rigeneri e di tutte le cose non hai necessita' tu non rinunzierai al loro possesso perché' il giorno in cui da esse ti sarai reso veramente libero, con l'atto di volontà' le crei, con la forza del leone le conservi contro ogni attacco alieno. Allora le creerai perfette, cioè' ad immagine tua, con un fine determinato e con uno scopo che nessuno potrà' impedire di raggiungere.