Non bisogna imaginarsi infatti che educare i sensi significhi renderli più acuti. Gli esercizi di educazione dei sensi servono a due scopi: Addestrare, rinvigorire, affinare l'osservazione e l'attenzione sui dati forniti da ogni senso. Abituarsi a ricavare dal minor numero di dati sensibili il maggior effetto conoscitivo possibile, colla « maggior prontezza ed esattezza ». Gli esercizi dei sensi sviluppano il potere di osservazione e di pensiero, iniziano alla riflessione e al giudizio, combattendo la superficialità e l'apatia nell'osservare e nel confrontare. Per brevità non possiamo inserire in questo libro gli esercizi specifici. Basti dire che è possibile arrivare a snebbiare i nostri sensi in misura che sarà giudicata addirittura prodigiosa da chi vorrà provarvisi con sincerità di spirito. La reintegrazione delle Arti come strumento di vita dall’antichità ad ora Uno strumento efficace per l’affinamento dei sensi sono le nove Arti. Ogni arte sviluppa una capacità differente320. La connessioni tra le arti è fondamentale in quanto se supponiamo che un’arte possa esistere da sola siamo in errore poiché tutto è connesso in una scala di armonia.321 Questa è la ragione dell’insistere dell’uomo antico sulla loro importanza.