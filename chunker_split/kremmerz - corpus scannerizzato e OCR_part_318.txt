Ed e' per questa ragione astrusissima nella sua semplicità' di non concepire la Volontà' fissata senza la parola, o l'atto materiale, che la scienza umana ignora la fabbricazione degli uomini nel coito e non concepisce come da uomo si passi ad Intelligenza Luminosa assoluta che ha la facoltà' di volere e creare senza nessuno sforzo prettamente ed umanamente sensibile. Non si arriva alla pratica della Volontà' assoluta e indipendente dagli atti fisici, se non attraverso ad una lunga pratica di accoppiamento tra la volontà' e l'atto materiale corrispondente. Come esempio cadano a proposito i metodi di magnetizzazione. Come invadere un corpo estraneo con la propria persona senza sentirsi e volersi trasfondere in fluido impercettibile? Nei più' materiali; come addormentare un corpo umano senza far pressione su di un centro cerebrale sensibile o influire nell'apparato nervoso senza la luce brillante? Gli stessi riti della prima magia pratica sono nel loro isolamento concretazioni di atti di volontà' per mezzo di atti fisici corrispondenti. 77) Quando il Maestro dice al suo discepolo (n.70) Separa, egli nasconde al profano una verità' che solo nel più' recondito dell'arca si diceva all'iniziando: egli dice separa nei tre mondi sub-mecuriali.