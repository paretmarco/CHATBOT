Ma non bisogna esagerare e perdere di vista le condizioni speciali, diciamo pure anomale, in cui si trovano in Occidente anche coloro che hanno la migliore intenzione e qualificazione. Chi non sarebbe lieto se si trovassero organizzazioni iniziatiche come il Guénon le concepisce, anche se non negli aspetti secondo cui esse fanno pensare quasi ad un sistema burocratico di « » formale? Chi non le cercherebbe, chiedendo semplicemente di esser giudicato e « provato »? Ma non è cosi e chi legge il Guénon si trova un po' nella situa- zione di chi oda dire che cosa bella sia il possedere una certa affascinante ragazza ma, nel punto di chiedere dove essa sia, essendosi eccitato, abbia per risposta il silenzio ovvero un: « Non è affar nostro ». Perché, quanto alle indicazioni date in via indiretta dal Guénon circa quel che sussisterebbe in Occidente in fatto di organizzazioni iniziatiche regolari, si è già detto quali precise riserve si impongano. Vi è poi una quistione che, a dir vero, avremmo do- vuto porre proprio al principio, dicendo che l'idea stessa dell'iniziazione rituale, quale il Guénon l'espone, ci sembra cosa assai indebolita.