È impossibile comprendere quello che ha dentro una persona che è seduta sulla punta della sedia, tutta protesa in avanti con la postura e con i muscoli tesi se noi ce ne stiamo sdraiati su un divano completamente rilassati! Verso il livello quantistico Ma per la PNL3 in questo sottile processo vi è anche di più che il semplice sentirsi accettati. Infatti spesso l’operatore che ha costituito una situazione di ricalco può come “farsi guidare dall’onda” e condurre la conversazione in una maniera eccezionalmente efficace senza eseguire NESSUN RAGIONAMENTO CONSCIO. L’adottare la posizione dell’altro se accompagnato dal giusto stato d’animo interno ci aiuta infatti a creare uno stato di “correlazione quantistica” con il nostro interlocutore. Spieghiamo cosa intendiamo con il termine “correlazione”. In fisica il termine è utilizzato per indicare due particelle che esibiscono comportamenti simili pur non essendo più in contatto. Vi è un equivalente anche a livello psicologico. Già Freud aveva portato l'attenzione sul fatto che in una relazione terapeutica potessero avvenire strane esperienze interelazionali che chiamò transfert e contro-transfert. Questi fenomeni hanno particolare importanza nella costituzione di rapport. Ma in aggiunta a questi fenomeni ci sono dei fattori ancora più sottili che vanno dal cliente al terapeuta.