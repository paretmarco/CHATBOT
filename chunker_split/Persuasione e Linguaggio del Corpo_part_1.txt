CORSO DI IPNOMENTALISMO, LETTURA DEL LINGUAGGIO DEL CORPO e CONTATTO CON LA PROPRIA INTUIZIONE Note di seminario ________________ La Comunicazione non Verbale. La comunicazione non verbale è la comunicazione coi gesti, la comunicazione che non passa attraverso il significato logico delle parole. Comprendere la CNV è ad esempio necessario per la cosiddetta “calibrazione”, ossia riuscire a sintonizzarsi, a prendere un equilibrio con le persone, di modo da poter comunicare con un massimo dei risultati. Spesso diamo input verbali e riceviamo input non verbali. Vale a dire parliamo, ma la persona dall’altra parte ci risponde attraverso la CNV. E’ molto importante imparare a decifrare tali segnali. La differenza sostanziale tra la comunicazione non verbale e quella verbale, essenzialmente è questa: mentre la comunicazione verbale trasmette essenzialmente informazioni, quella non verbale trasmette stati d’animo. Quello di cui ci occuperemo ora maggiormente, è la comunicazione non verbale ed alcuni stati d’animo. Il primo stato d’animo sul quale porteremo il nostro interesse è quello di “rapport” . Cosa significa rapport? Una parola simile può essere empatia. Significa la stessa cosa, si intende quando due persone sono in amicizia, sono in simpatia, sono in relazione tra loro.