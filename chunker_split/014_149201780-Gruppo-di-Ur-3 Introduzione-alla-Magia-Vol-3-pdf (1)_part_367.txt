Non chiedo che si ammetta senz'altro la discesa dell'uomo dai cieli: basta superare il concetto non dico materiale, ma soltanto minerale della corporalità; basta pensare alla pos- sibilità di un corpo il cui elemento più fisico (quello, che oggi è il sistema osseo) sia stato composto da una so- stanza insuscettibile a conservarsi attraverso il processo dí fossilizzazione — per restare indifferenti dinanzi al fatto della mancanza di tracce nei periodi geologici più remoti, e per poter ammettere la esistenza di ceppi umani primor- diali (di cui gli antropoidi sarebbero le prime materializ- zazioni degenerescenti) coesistenti presso forme ancora più spinte del processo involutivo, le quali sarebbero rappre- sentate dai piú antichi animali della preistoria. Questo concetto non ha in sé nulla di assurdo. Analogicamente, ogni manifestazione ha di necessità un carattere inversivo: ciò che sta piú all'origine, piú all'interno, piú al centro, non può che esser l'ultimo ad apparire nel movimento verso l'esterno (1). E al centro e all'origine, secondo l'in- segnamento esoterico, starebbe appunto l'Uomo. Quest'Uomo, naturalmente, non coincide con l'uomo di oggi: ma vi corrisponde — nel senso che l'uomo di oggi può considerarsi come la manifestazione più appros- simata e la discendenza piú diretta dell'Uomo primor- diale.