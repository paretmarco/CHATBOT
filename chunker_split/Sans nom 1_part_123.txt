Una maniera è ad esempio il “rilassamento progressivo”: Esercizio 20: rilassamento generale Sdraiati, rilassiamo tutto il nostro corpo partendo dai piedi e risalendo via via fino alla testa. L’esercizio deve durare circa dieci minuti ed essere condotto con la massima presenza alle nostre sensazioni corporee.64 Un’altra maniera è infine la concentrazione sull’ombelico, praticata tra l’altro dai monaci del monte Athos. Questa può essere seguita in maniera guidata, per le persone che si stanno ancora avvicinando a comprendere queste metodologie, vedi esercizio del “massaggio magnetico” qui sotto, oppure autonoma. Esercizio 21: Massaggio Magnetico. Maniera guidata: attraverso lievi toccamenti condurre l’energia nella zona centrale (vedi disegno qui sotto)65 La pratica può anche essere effettuata in maniera autonoma. Esercizio 22: Concentrarsi al centro Calmi, concentrarsi sulla zona addominale (lo hara), il centro di sé stessi. Eseguire delle ampie respirazioni. Cfr. l’esercizio della “respirazione integrale” citato nella seconda parte del libro che può anche facilitare il processo.