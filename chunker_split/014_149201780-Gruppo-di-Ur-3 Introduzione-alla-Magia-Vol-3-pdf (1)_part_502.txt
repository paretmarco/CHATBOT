Che la mistica sia una cosa, l'iniziazione un'altra, que- sto è un punto tanto essenziale, quanto generalmente di- sconosciuto. È generale la tendenza a ridurre a misticismo gli stati più diversi. Vi sono certo dei casi in cui il mistico oltrepassa la sfera propria alla sua via pervenendo a rea- lizzazioni trascendenti; ma ciò implica una vera metanoia (cfr. vol. I, pp. 59, 71) e rappresenta sempre una eccezione anche a prescindere dal fatto, che simili realizzazioni pre- sentano, in tali condizioni, quasi sempre un carattere fram- mentario e confuso. Peraltro, nel cristianesimo il misticismo si presenta in una forma tipica, costituitasi quasi come un sistema chiuso, ove le accennate eccezioni sono estrema- mente rare (1). Appunto nel Cattolicesimo la mistica si pre- senta come la semplice continuazione della esperienza re- ligiosa e sacramentale, e la cognino Dei experimentalis, la conoscenza sperimentale di Dio, che ne costituirebbe l'es- senza, malgrado l'equivoco in cui si può essere indotti da alcune espressioni, resta nel dominio della soggettività e dell'affettività, ed ha poco a che fare con l'intellettualità pura, con la distruzione effettiva della natura umana e con la reale deificazione.