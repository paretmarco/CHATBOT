Ripassiamo attraverso i vari momenti della nostra vita domandandoci se avremmo agito ugualmente nel passato avendo autostima. Quest'esercizio ci insegna che non c'è libertà se non c'è autostima. LA NECESSITÀ DI ESSERE CONSCI DEI RISULTATI OTTENUTI La nostra parte subconscia apprende per prova ed errore, e, durante l'apprendimento, tende a rigettare i nuovi messaggi che non siano caricati da emozioni positive o che ingenerano un comportamento non premiante: è assolutamente necessario, se vogliamo camminare sulla strada del miglioramento, che ci rendiamo quindi conto man mano di quello che abbiamo raggiunto, e che manteniamo un atteggiamento di gratitudine verso noi stessi e l'universo per i risultati ottenuti: così facendo, infatti, mandiamo un'onda di soddisfazione in noi stessi, e rendiamo più facile il nostro successivo agire nella stessa direzione. Essere grati per i risultati già raggiunti e rendersi conto dei risultati mano a mano che vengono raggiunti permette di arrivare alla meta. Se una persona cammina verso un obiettivo, ogni passo la porta più vicina al risultato, anche se ogni passo non arriva certamente da solo ancora al risultato finale; negare l'utilità della strada già percorsa è rinunciare sempre e sicuramente ad arrivare.