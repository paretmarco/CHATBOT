Quando sia la temperatura, sia la calma del mio spirito, lo rendono possibile, e la notte è chiara, resto seduto ad immedesimarmi col cielo se rale. Ad esso abbandono lo sguardo, con calma dolcezza, finché avverto in me la presa di contatto — ormai a me familiare — con un'altra forza. Da allora, l'azzurro notturno nei miei occhi subisce una specie di trasfigu razione: si fa intenso, vivente, etereo, illuminato. Dal l'esterno sono condotto all'interno. Sorge lentamente lo stato di luce in me, e si fissa al centro, radiante. Spazio e tempo, da allora, in un certo modo cessano di esi stere. In un senso come di lenta discesa, di strati che si depositano al fondo, torno alle cose ai primi raggi della luce fisica mattutina nei miei occhi. Accompagnano allora il sorgere del giorno, che si ripercuote nel mio essere con una sensazione di potenza e di gloria. Occorrerebbe che fossi poeta per descrivere. Aggiungo che nel giorno ho talvolta il senso vago e fuggitivo di visioni, ma non riesco ancora a fissarle nella coscienza: si tratta però di cosa che sento del tutto di versa dalle visioni notturne del periodo passato.