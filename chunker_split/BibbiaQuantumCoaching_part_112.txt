Questo è soggettivo; può essere un bisogno di ricevere delle attenzioni, un senso di importanza, un surrogato d’amore, un legame con se stessi o un senso di sicurezza che si prova nel continuare con le stesse abitudini. Una cosa è certa. Si può giocare a fare la vittima, o si può creare successo, ma non si puà fare entrambe. Com’è possibile scoprire se una persona sta giocando il ruolo della vittima? Semplice: lascia delle tracce! Tre tracce in particolare: Traccia #1: Biasimo Coloro che fanno le vittime sono veri campioni nel “gioco del biasimo.” Com’è questo gioco? L’obiettivo di questo gioco è vedere quante persone e circostanze si riesce a criticare senza mai mettersi in discussione. Le vittime biasimano i genitori, i partner, la moglie/ il marito, i parenti, l’economia, lo stato, il governo, i dipendenti, i superiori, la sede centrale, la concorrenza, la loro città, il loro agente, Dio e sempre biasimano il passato. Il problema è sempre di qualcosa o qualcuno altro, ma mai loro.