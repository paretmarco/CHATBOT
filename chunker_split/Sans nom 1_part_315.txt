Il denudamento della potenza di vita La sessualità è uno sviluppo di polarità. Ma entrambi i poli sono espressione della stessa energia in quanto non si può avere un polo più forte dell’altro. Il simbolo di questo sviluppo è il caduceo che mostra le due polarità che si avvolgono attorno all’asse centrale e che è già presente presso gli antichi egizi.225 Il primo sviluppo del caduceo ermetico è allora la crescita dell’energia, mentre la preparazione seconda ne è la connessione al principio corpo. In un esercizio insegnatoci da uno dei nostri maestri, lo sviluppo di sensazioni complementari sui due lati del corpo ha come conseguenza la nascita di una sensazione centrale di potere, espressione unitaria dell’unica energia che in realtà circola. Analogamente nell’uomo la sessualità può essere un modo di sviluppare l’energia risultante dal differenziale tra i due poli fino ad arrivare a coscienza del potenziale unitario. 226 Ci sono momenti in cui è invece possibile sorprendere la forza di vita. L’orgasmo è uno di quei momenti e rappresenta un momento di superamento dell’ego ed è più caratteristico come uso della “via secca”227.