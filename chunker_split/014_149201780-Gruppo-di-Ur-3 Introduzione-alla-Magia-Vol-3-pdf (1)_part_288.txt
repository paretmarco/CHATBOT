Una tale qualificazione riguarda sia il piano fisico, nel senso di assenza di certi difetti corporei da considerarsi co- me segni di corrispondenti disposizioni negative interne, sia una certa preparazione mentale (« speculativa »), sia la presenza di una precisa aspirazione — o, come noi direm- mo, vocazione. Piú in genere, uno stato di disarmonia e di squilibrio rende squalificati a ricevere l'iniziazione (149- 150, 359). Con la trasmissione delle « influenze spirituali » si diviene un « iniziato virtuale »; si produce un mutamen- to interno che — come la stessa appartenenza all'organiz- zazione a cui ci si è collegati — sarà indelebile, sussisterà una volta per tutte; tuttavia l'iniziazione effettiva ha biso- gno di un lavoro attivo, « operativo », di attualizzazione (259) che si deve fare da sé e che nessun Maestro può compiere in sua vece (dato che esistono vari gradi di iniziazione, ciò viene inteso verosimilmente per ogni gra- do) (49, 274). I rappresentanti di una organizzazione ini- ziatica possono solo indirizzare, controllare ed appoggiare questo sviluppo e prevenire possibili deviazioni.