Il Nove sostituisce i veri bisogni con dei surrogati, tanto da lasciare sempre alla fine le cose importanti da fare. Riempiono la giornata di passatempi e preferiscono pianificare la giornata in anticipo in modo tale da non avere nessuna decisione che li aspetta in modo imprevisto. La loro attenzione, per anestetizzare i veri bisogni, è rivolta ad abitudini alimentari, programmi televisivi e passatempi banali, in cui investono quasi tutta la loro energia. Invece di cercare una propria posizione, nelle discussioni concentrano la loro attenzione sul fatto se sono d’accordo o meno con le opinioni degli altri. Si trova bene in tutte quelle strutture in cui gli altri prendono le decisioni per lui. Per avere un opinione personale da parte di un Nove, l’unico sistema è quello di stimolarli. E il problema non si limita solo a questo in quanto spesso bisogna guidarlo a capire qual è la sua opinione. Il Diplomatico tende a soffrire di “depressione da poltrona”. Questo avviene quando non ha più programmi da seguire o bisogni di amici da soddisfare. Quindi cade in una stasi in cui la vita si congela nella tristezza di una comoda poltrona49.