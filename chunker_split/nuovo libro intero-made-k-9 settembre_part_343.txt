Interpretando l’orientamento rappresentazionale del nostro interlocutore, saremo in grado di calibrare la nostra comunicazione nei confronti della sua realtà soggettiva, costruendo quindi una interazione comunicativa basata sul “rapport inconscio” (le preferenze rappresentazionali ci spingono inconsciamente a comunicare verbalmente attraverso strutture linguistiche caratterizzate da predicati verbali propri di quel sistema rappresentazionale). Le categorie della Satir Le preferenze rappresentazionali sono in relazione con specifici atteggiamenti comportamentali generali. Le caratteristiche di queste “figure comportamentali” possono essere utilizzate sia come chiavi di accesso alle strutture decisionali della persona, sia come strumento di previsione comportamentale. Le strategie mentali Ogni aspetto cognitivo e comportamentale della nostra vita è governato da algoritmi psichici denominati “strategie mentali”. Le strategie mentali sono sequenze di rappresentazioni percettive che sono alla base di processi come la MOTIVAZIONE, LA DECISIONE E IL CONVINCIMENTO. La PNL, con la comunicazione non verbale (CNV) che la caratterizza, ci permette di “estrarre” e utilizzare le strategie mentali di una persona nell’ambito di una normale conversazione, in modo assolutamente coperto. Configurare la nostra comunicazione in funzione delle strategie mentali dl nostro interlocutore, ci consentirà di confezionare le nostre proposte in modo personalizzato, preciso e conforme alla sintassi mentale dell’altra persona.