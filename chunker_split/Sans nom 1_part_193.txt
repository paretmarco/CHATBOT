Vi è una sola totalità, quindi tutto ciò che vi è è una cosa sola. Per capire il concetto in maniera intuitiva basta pensare a quella che è la realtà del sogno. Abbiamo un io agente nel quale ci identifichiamo che osserva, ma al contempo SIAMO anche la realtà da noi osservata nel sogno.104 Simbolicamente lo spirito vitale che corrisponde a tale realtà percepita nel sogno corrisponde all'argento vivo, la cui unione con la sfera dell'ego, cioè della percezione del nostro principio vitale è parziale e piuttosto debole. Sciogliere lo zolfo nell’argento vivo simboleggia superare tale separazione solo apparente. Se aumentiamo l’ampiezza del nostro sguardo, vediamo che noi siamo parte di questi dinamismi infracoscienti. Tale nuova coscienza è allora l'elemento che dissolve le coagulazioni e che vivifica. In ultima analisi verifichaimo come l'argento vivo sia l’anima mundi, la manifestazione della materia prima stessa.105 La modificazione della percezione del tempo Quando ci connettiamo alle nostre dinamiche infracoscienti, capendo che non siamo differenti da esse e noi ne siamo la sorgente, cambia anche la percezione del tempo. Ci rendiamo conto che soggettivamente la sua durata può cambiare.