Queste tipologie sono entrambe molto attive e fanno molte cose nella vita ma mentre il numero Tre tende a portarle a termine, il numero Sette tende a lasciarle a metà per iniziarne altre in quanto la motivazione è diversa: il Manager è iper – attivo in quanto si identifica nell’azione e per lui si vale nel mondo non per quello che si è ma per quello che si fa; L’artista, fa molte cose per evitare il blocco e fa tante cose diverse in una costante ricerca della spensieratezza. Studiando a fondo le diverse personalità avrete dei strumenti aggiuntivi che vi permetteranno una immediata individuazione. Per concludere vorrei fare un breve accenno ai sotto-tipi. All’interno di ogni figura vi possono tre tipi di sotto-modalità, ovvero possiamo incontrare, ad esempio, tre tipi Quattro che di base hanno la stessa tipologia caratteriale ma che si differenziano per qualche aspetto specifico. Ogni persona ha delle preoccupazioni che possono riguardare l’autoconservazione (la sopravvivenza), la sessualità (relazioni di coppia), e la vita sociale (le relazioni di gruppo). L’uomo ha queste tre grandi aree e dirige la sua preoccupazione su quella che avverte più danneggiata. E quindi si identificherà in una di queste.