Nuovo disprezzo per coloro che deprecano l'« in- giustizia » delle cose terrene e invece di incolpare la loro viltà, o rassegnarsi nella loro impotenza, incolpano il Tutto o sperano che una « Provvidenza » si curi di loro. « Non vi è un Dio che combatta per quelli che non sono in armi ». Questo è il cardine anticristiano di ogni morale guerriera (2); e riporta ai concetti dianzi spiegati, circa l'identificarsi — dal punto di vista metafisico — di « realtà », « spiritualità » e « virtù ». Il vile non può es- sere buono: « buono » implica un'anima d'eroe. E la perfezione dell'eroe, è il trionfo. Chiedere a un Dio la vittoria, sarebbe quanto chiedergli la « virtù »: giacché la vittoria è ii corpo in cui si attua la perfezione stessa della « virtù ». I soldati di Fabio, partendo, non giurarono di vin- cere o di morire, ma giurarono di combattere e di tor- nare vincitori. E vincitori tornarono. Lo spirito di Roma riflette questa stessa sapienza. Per la paura, soppressione totale [L'anima] non ha cosa da temere. Chi teme alcunché, non ha raggiunto la perfezione della virtú.