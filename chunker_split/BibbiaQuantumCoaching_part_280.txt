L’uomo entra in relazione con le altre persone che incontra e con qualsiasi cosa trovi sulla sua strada. La nostra capacità di relazionarsi agli altri è una parte di quello che siamo. Il coaching non è un semplice strumento, bensì un metodo creativo che provoca dei cambiamenti personali, modifica i comportamenti, porta ciascuno a rivisitare la sua visione del mondo. Il coaching esiste nel rapporto tra le persone ed elemento fondamentale dell’opera di coaching è anche comprendere che tipo di comunicazione è in atto da parte del coachee, sia col coach che con le altre persone. - Il Process Communication è una disciplina recente molto interessante che distingue 6 tipi di personalità e specifici elementi (driver) che li mettono in azione. Il Process Communication rappresenta sotto un certo punto un ponte aperto tra Enneagramma ed Analisi Transazionale. Infatti è facile poter connettere gli elementi dell’uno all’altro. Il Process Communication permette di connettere i bisogni psicologici ed i tipi di personalità, i comportamenti tipici di scacco ed i problemi non risolti. Inoltre, ogni tipo di personalità utilizza un canale di comunicazione preferenziale. Tale canale rappresenta la lunghezza d’onda che può connettere efficacemente due interlocutori.