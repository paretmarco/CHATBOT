Nelle pratiche che ti saranno prescritte nella iniziatura, tu troverai i mezzi per mettere a prova questi dogmi e queste verità', dell'insegnamento che i nostri maestri ti impartiscono, pero' io a questo punto devo dirti e ripeterti poche parole che traduco da un libro sacro dell'oriente bramanico: Interrogato un sapiente su ciò' che si dovesse credere e non, dette al discepolo questa risposta: Non credere alcuna cosa solo perché' sentita dire: non credere nelle tradizioni che ci arrivano vecchie ed alterate ed alla favella umana: non credere a quello di cui gli uomini molto' parlano, ne' credere solo perché' ti sta dinnanzi la testimonianza di un sapiente; non credere ad una cosa perché' delle probabilità' ti parlano per essa o perché' per vecchia abitudine la ritieni vera non credere nella sola autorità' del tuo Maestro e del tuo sacerdote. Prendi per verità' e vivi secondo essa solo ciò' che la tua ricerca e la tua esperienza ti dimostra corrispondente alla tua salute, al tuo bene e al bene degli altri uomini come te. La scienza ieratica, ti dico io, fu ed e' ritenuta dal comune degli uomini o come una illusione o come una fede.