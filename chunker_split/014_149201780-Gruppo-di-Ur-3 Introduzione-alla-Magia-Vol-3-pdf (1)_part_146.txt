Talvolta, l'eroe diviene il nuovo e vero re del Graal sosti- tuendo il precedente. Un nuovo ciclo comincia. Secondo alcuni testi, il cavaliere morto, che sembra vo- ler ricordare all'eroe la missione da compiere e la ven- detta, appare in una bara trasportata sul mare da cigni. Ma il cigno è l'animale di Apollo nel paese degli Iperborei, nella terra nordica primordiale. Condotti da cigni partono i cavalieri dal centro supremo, in cui Artù è re: dall'Avallon. In altri testi, l'eroe del Graal è chiamato il cavaliere dalle due spade. Ma nella letteratura teologico-politica del tempo, soprattutto in quella ghibellina, le due spade signi- ficavano nient'altro che il doppio potere, temporale e so- vrannaturale. Un testo classico parla del paese iperboreo come della terra donde vennero dinastie che, come quelle degli Eraclidi, incarnarono ad un tempo la dignità regale e quella sacerdotale. In un testo del Graal la spada che va risaldata ha una custodia, il cui nome è: memoria del sangue. * * * Il regno inaccessibile e intangibile del Graal è una real- tà anche nella forma, secondo la quale esso non è legato a nessun luogo, a nessuna organizzazione visibile e a nessun regno terrestre.