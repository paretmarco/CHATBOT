Il vero potere personale lo abbiamo quando la finiamo di raccontarci tutte queste storie e ci diciamo: “Io sono la causa e sono responsabile per tutto ciò che accade nella mia vita.” Nel quantum coaching portiamo questo concetto al suo estremo adottando la credenza che “Noi creiamo o causiamo o scegliamo tutto ciò che ci capita nella vita, magari per uno scopo che forse non possiamo neppure comprendere consciamente.” Nelle mie sessioni di coaching con i clienti, il mio compito è innanzitutto quello di spostare il cliente dalla parte dell’effetto a quello della causa. Tolgo loro tutte le scuse e le ragioni e si ritrovano così soltanto coi risultati (positivi o negativi che siano) ma pur sempre risultati; e questo è il punto di partenza. Fintantoché si continua a puntare il dito verso l’esterno trovando tutti i tipi di scuse per giustificarsi, non si potrà mai andare avanti. A proposito, c’è un detto che dice: Quando punti il dito, ci sono altre 3 dita che puntano verso di te. Se continuiamo a cercare la soluzione al di fuori anziché guardarci dentro, non faremo quei cambiamenti interni che ci permetteranno di cambiare il nostro comportamento e quindi produrre risultati migliori.