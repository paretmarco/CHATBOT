Qui il principio solare finisce col perdere la sua autonomia; esso diviene il « maschio » cosmico che ha per correlativo la femina, cioè il principio terrestre, la Dea della Terra e della Vita. Si ha il ciclo delle coppie divine e una « lunarizzazione »: perché qui il Sole viene ad esser affetto da quella legge di trasformazione, da quella mutabilità e non-polarità, per cui, nelle altre fasi, fu la luna ad essere usata come simbolo ade- guato. Nell'ultima fase, da considerarsi come completa de- generescenza, non solo si ha la coppia, non solo il prin- cipio della pura luce celeste che ha assunto forma di Sole è associato alla Terra, alle Acque, alla Madre o alla Donna divina, ma rispetto a questo secondo principio esso entra in un rapporto di subordinazione.