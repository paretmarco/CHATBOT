A questo proposito possiamo ricordare un fenomeno curioso che si osserva qualche volta: qual è la ragione per la quale a volte un principiante sembra più bravo di una persona esperta? E’ stato chiamato ciò “fortuna del principiante”. Infatti dopo un poco tale fortuna si spegne, e questo sembra un paradosso, in quanto si è accumulata esperienza. Ma la prima volta, il principiante non aveva confronti ne percorsi già fatti. E questo spiega la sua apparente fortuna. L’esperienza può essere un asset, ma se è utilizzata in maniera vincolante, diventa un ostacolo. La realtà è che se ci si basa su approcci lineari che hanno funzionato con altri non è detto che questi funzionino oggi con il nostro cliente. Come fare allora, se ogni volta partiamo da zero? Il coaching ci porta ad un nuovo punto di vista: Il nostro cliente è già in grado di trovare la strada se favoriamo il suo processo di autoorganizzazione e di creazione di nuove mappe. Tale approccio è in linea con le visioni più moderne. Le neuroscienze dicono infatti che noi pensiamo in mappe e la mente è un sistema per creare connnessioni. Noi amiamo anzi creare nuove connessioni. Le disconnessioni irritano.