E’ importante distinguere il magnetismo globale che è argomento di questo protocollo, dal magnetismo concentrato e legato al concetto di “punta”. Il magnetismo è presente nell’intera Natura ed è legato alla Legge “connettiti”. La Natura è infatti un tutto connesso. Così come le stelle sono connesse all’orbita che conducono e subiscono le forze di attrazione dei corpi più grandi, così anche l’uomo ha un cerchio che lo circonda e che può essere chiamato “aura”. Nell’Universo operano due forze: la vitale, tonica, creativa ed espansiva e la contrattiva od elastica che tende a tornare allo stato precedente ed è esemplificata nel lavoro dello stomaco. L’”enormon” mostra come queste due forze siano presenti nell’uomo. Nella Natura ogni elemento partecipa dei raggi della forza espansiva e creativa ed ha un suo livello di coscienza. Quando l’uomo capisce che è parte di un tutto trova le radici di ogni cosa Buona, Vera, Bella. Per ottenere ciò l’uomo deve fare però attenzione al continuo scambio di parti di sé con l’ambiente e dirigersi dove esiste energia di vita.