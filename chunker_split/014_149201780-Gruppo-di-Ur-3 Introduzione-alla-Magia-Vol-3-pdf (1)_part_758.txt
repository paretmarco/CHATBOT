Ultima thesis de amore Perciò, figlio mio, bada bene, non devi inchinarti di- nanzi a falsi idoli e ideali, né scagliarti contro di essi, a meno che non sappi esser questa la volontà tua. In tale campo sii prudente e silente, discernendo sot- tilmente e con acume la natura della volontà entro di te, tanto da non scambiare la paura con la castità o la col- lera col coraggio. E poiché i ceppi sono antichi e grevi, e le tue membra rattrappite e distorte per via della loro compressione, avendo rotti tali ceppi, va piano per un breve tempo, finché l'antica elasticità ritorni e tu possa camminare, correre e saltare naturalmente e con gioia. E questi vincoli essendo quasi universali, non esitare an- che a dichiarare la legge della libertà e a render nota ogni verità che a ciò si riferisca. De Tauro Quanto al Toro, esso è il voler tuo, continuo e in- stancabile, la cui lettera è Vau, che è sei, numero del sole. È perciò la forza e la sostanza del tuo essere; ma, oltre a ciò, è lo ierofante nel Toro, come se fosse detto: « Che la tua volontà ti conduca nel tempio della Luce!