è appunto questo per tale proprietà ricettiva ? ????. I pitagorici esprimevano tale concetto con la tetractys, composta da 10 punti disposti a triangolo. Quindi la tetractis corrisponde al concetto del tutto, anche espresso nel simbolo del circolo. La Tetractys porta inoltre l’attenzione sulla “reintegrazione” della totalità nell’uomo e come tale verrà esaminata nel corso di questo libro. Infatti perché il numero 10 sia completo bisogna possederne tutti gli elementi. Un unico nesso connette tra loro le varie scienze del pitagoreismo e le connette alla grande opera della palingenesi, cioè della rigenerazione dell’uomo, della sua rinascita, che può anche essere definita come la armonizzazione dell'individuo col tutto e la riconquista della sua totalità. La musica calma, purifica, innalza. La leggenda racconta come Pitagora riescisse col solo suono della lira a ridurre alla ragione un ubriaco furioso. L'insegnamento della musica e del canto era impartito nella Scuola Pitagorica e faceva parte dell'educazione greca in generale. Particolare importanza aveva la musica nella catarsi pitagorica; ed Ulisse è rappresentato intento ad ascoltare il canto delle Sirene, le quali secondo gli acusmatici compaiono nella tetractis e secondo Platone costituiscono l'armonia delle sfere.