Pero' onde il novizio impari a perfezionare tutto il simbolismo grafico della creazione umana bisogna che egli sia edotto della filosofia sintetica e dei rapporti tra i massimi e i minimi proporzionali e ricorrenti che esistono nel mondo o universo, di cui l'uomo e' lo specchio e la sintesi minima. Osservazioni sulla Sintesi Cosmica. 54) Il Mondo o Universo e' l'insieme di tutto ciò' che e'. Ha due qualità': e' eterno ed e' infinito. Eterno perché' se fosse temporaneo si dovrebbe accettare una ipotesi di uno stato suo che e' la negazione dell'essere - la quale a sua volta non sarebbe che una formola dell'esistente. Infinito perché' se all'universo si concepisce una qualità' determinativa, si dovrebbe ammettere che fuor i suoi limiti esista un recipiente della sua limitazione, e questo sarebbe un assurdo perché' il Mondo o Universo e' l'Essere - cioè' tutto ciò' che e'. 55) Dunque l'Universo e' il massimo contenente di tutte le forme mutabili inferiori che in esso vivono e si trasmutano. La figura geometrica che contiene tutte le forme universali e che per se stessa e' il simbolo dell'infinito ed Eterno Universo e' il Circolo.