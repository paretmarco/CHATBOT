Si sa che tutto quanto è esoterico va, per sua natura, di là dal dominio di giurisdizione di una qualunque religione, che esso lascia dietro di sé. La ragione per cui mi occuperò qui del testo è il desi derio che i lettori possano orizzontarvisi e trarne, malgrado tutto, un certo profitto. Dico « malgrado tutto », perché ogni traduzione dal cinese in lingue europee lascia sempre delle incertezze e perché il testo è spesso involuto, non vi si trova una esposizione lineare. Inoltre nelle edizioni citate, eccetto che in quella piú recente francese, la metà del li bro è occupata da una introduzione dello psichiatra e psi canalista C. G. Tung, la quale vorrebbe rappresentare una interpretazione « psicologica » del mistero del Fiore d'Oro, ma in effetti è buona solo per sviare e falsare tutto ciò che essa pretende di lumeggiare. Come aspettarsi altro, del resto, da chi, proprio in questa introduzione (p. 56 — le pagine sono quelle dell'edizione italiana), dichiara con tutta sicumera che « tutte le religioni non sono che terapie per le sofferenze e í disturbi dell'anima », cioè piú o meno degli equivalenti dei trattamenti da applicare a degli psico patici?