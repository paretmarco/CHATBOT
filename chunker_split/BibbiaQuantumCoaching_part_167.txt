La Forza del Pensiero Il pensiero è una delle forme più potenti di energia. Questo significa che i nostri pensieri sono cose. Ogni pensiero crea una vibrazione, un impulso di energia che entra a far parte del cosmo. La fisica quantistica ha dimostrato che la realtà è costituita da onde di energia che rispondono direttamente ai nostri pensieri. Quando si pensa a qualcosa, quel pensiero è concreto come il libro che stai tenendo in mano adesso. La Legge dell’Attrazione, divulgata in questi ultimi anni dai film “What the Bleep” e “The Secret”, dice che le cose che vibrano alla stessa frequenza si attirano tra di loro, e le cose che non vibrano alla stessa frequenza si respingono. Due gocce d’acqua si attirano l’un l’altra e si uniscono in una. Una goccia d’olio e una d’acqua si respingono perché hanno vibrazioni diverse. Il simile attira il simile. Questo avviene tramite il principale strumento della creazione, e cioè il pensiero. La Bibbia afferma: “Come un uomo pensa così è”. Noi non siamo ciò che pensiamo di essere. Ciò che pensiamo… siamo. Quando pensiamo pensieri positivi, attiriamo persone e circostanze positive.