Nell’uomo medio tale copione è estremamente rigido. Quel che ci manca è allora quindi sopratutto l'allenamento, la guida a superare le limitazioni della percezione che prima che esteriori sono essenzialmente interiori. Solo rendendoci conto di ciò possiamo accorgerci della vera struttura della realtà. La struttura dell’ego. “Conoscenza” del simbolo: il significato temporale della commistione tra gli opposti ? Vivere “separati” dalla “realtà” ed il distinguere la realtà in “elementi distinti” senza rendersi conto che siamo noi stessi a dividerla in funzione della nostra neurologia è la base della costruzione della realtà lineare del tempo del “divenire”. La caratteristica essenziale di questo tempo è la distinzione tra “osservatore” ed “osservato”. Il modo in cui tale coppia è strutturata è quello che ci porta a percepire il tempo in un dato modo. Il tempo che percepiamo dipende infatti da come lo guardiamo, cioè dalla nostra “struttura” e rappresenta solo una scelta tra totalità dei “tempi possibili”, che a sua volta esiste nel “tempo assoluto”. In altre parole da una parte abbiamo la “potenzialità” e dall’altra la “definizione”, il manifestarsi in una particolare vita di un tempo possibile.