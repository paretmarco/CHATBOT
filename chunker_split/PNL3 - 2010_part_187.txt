Fase 2: Cerco di essere PERFETTO per esistere In pratica il tipo uno pensa che per ESSERE bisogna essere perfetti. Tecnicamente la sua crescita può avvenire con l’integrazione dell’aspetto CENESTESICO, dove non esiste il concetto di GIUSTO e SBAGLIATO. Il tipo uno vive in una trance quotidiana dove bisogna “comportarsi in maniera perfetta”14. Da piccolo il bambino uno possiamo immaginare che si comporta in maniera spontanea, ma ogni volta che si comporta in modo non conforme agli standard dell’ambiente circostante, viene aspramente criticato. Dice allora tra sé e sé: devo essere perfetto. Se mi lascio andare alla mia parte interiore sbaglio. Hanno allora soffocato le loro emozioni e la loro spontaneità. In loro si è installato un critico che li giudica costantemente sul loro operato; ad esempio un Perfezionista si concede una serata di svago solo come premio per l’ottimo lavoro svolto durante la giornata. Questa criticità si esprime anche nei confronti degli altri che quando sbagliano devo subire la sua collera15. Il voler però normalmente soffocare le emozioni e lasciare da parte l’aspetto cenestesico porta ad irrigidire il corpo che presenta spesso contratture. Per risvegliarsi da questa trance una maniera può essere prendere contatto con il corpo.