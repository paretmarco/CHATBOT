I re del mondo moderno non sono né i capi politici né i capi militari, ma gli esponenti dell'alta finanza. Sotto le belle frasi normalmente non v'è che l'interesse economico della persona o del gruppo. I poeti, gli artisti possono disprezzare la ricchezza e sono nel loro diritto. I poeti vivono — secondo il motto del d'Annunzio — nella « favola del passato » e ad essi appartiene l'avvenire. Di tutto l'agitarsi degli uomini nei secoli non resta in fondo che l'arte e la poesia: cioè l'attività dei sognatori, dei pazzi. Ma ad essi non appartiene il presente e la praticità! Chi non ha denaro è oggi schiavo. Più schiavo degli schiavi antichi: la sua vita è in balia del capriccio altrui, il domani è un'eterna incognita. Decidiamo di non essere più schiavi La libertà prima che l'uomo deve sapersi conquistare è dunque la libertà economica.. Nessuno può dire: «Farò questo, non farò quello» so non ha i mezzi. L'uomo è costretto a scegliere persino le sue amicizie e la sua dimora all'infuori delle simpatie e antipatie personali, ma tenendo strettamente conto delle necessità finanziarie. Persino l'Amore, che pure ha le ali, si trova irretito dal bisogno.