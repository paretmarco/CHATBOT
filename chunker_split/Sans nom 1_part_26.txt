Ma questa continua concettualizzazione puramente arbitraria e decisa dal nostro mentale e dalle nostre esperienze cristallizzate, valida in momenti di emergenza per reazioni rapide, porta a perdita di connessione con la realtà sottostante, ed a dare “origine all’illusione della separazione, da sé stessi e dal mondo che ci circonda. Il più grande ostacolo per sperimentare la realtà di questa connessione è allora l’identificazione con la mente, che a sua volta fa sì che i pensieri divengano compulsivi”9. Notiamo che questa illusione di separazione è nelle immagini stesse che ci costruiamo per definire il tempo, che vediamo come “di fronte a noi”, o “attorno a noi”, pur creandole noi stessi. Oltre la sequenza E’ possibile riconnettersi però all’ora. Oltre al tempo “sequenziale” dei “programmi mentali” esiste un altro tempo. Questo tempo non è necessariamente separato dalla realtà. Può corrispondere al concetto greco di “Kairos” (??????) che può significare “fare le cose al momento giusto” e anche “essere sincronizzato nei confronti della realtà”, “allineato nell’ora”. Era il tempo nel quale il dio si manifestava.