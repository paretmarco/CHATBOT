"Quando una persona esclude un intero sistema rappresentazionale, il suo modello e la sue esperienza si riducono" (Bandler & Grinder La struttura della magia). "Tutti i terapeuti si trovano di fronte al problema di dare a costoro una risposta adeguata. Rispondere adeguatamente in questo contesto significa per noi dare il nostro aiuto al cambiamento dell'esperienza del cliente in una forma che in qualche modo la renda più ricca. E' difficile che le terapie possano ottenere questo risultato cambiando il mondo. Allora il loro approccio tipico è il cambiamento dell'esperienza che il cliente ha del mondo. Gli individui non agiscono direttamente sul mondo, ma vi agiscono necessariamente attraverso la loro percezione o modello del mondo. Quindi le terapie hanno la caratteristica di operare al fine di cambiare il modello che il cliente ha del mondo, e di conseguenza il suo comportamento e le sue esperienze... La strategia complessiva che il terapeuta ha adottato è quella, specificata esplicitamente dal metamodello, di contestare e ampliare le parti impoverite del modello del cliente.