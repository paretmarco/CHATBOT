Ma nella filosofia dell'assoluto la cosa e' molto differente, perché' essendo Unica la Natura Prima di tutte le cose, tutte le cose sono tra loro per questo principio originale omogenee. Quindi la volontà' umana imprime a tutte le cose desiderate, o appetite, l'impronta magnetica della sua maniera di manifestazione. La maniera di intendere la azione chimica tra gli occultisti e i profani e' differente, perché' i primi ricorrono alle virtù' spermatiche della forza magnetica volitiva, e i secondi si arrestano alla osservazione immediatamente apparente in cui esiste una trasformazione controllabile coi mezzi fisici comuni. Valgono gli esempi seguenti a intendere queste differenze. Mettete in contatto immediato un pezzo di ferro e un pezzo di marmo, riscaldati leggermente col fiato questi due corpi e poi presentateli all'analisi di un chimico. Egli noterà' che non vi e' stato fenomeno ne' fisico, ne' chimico, ne' alterazione apparente di stato fisico ne' di composizione effettiva dei due corpi, e vi dira' assiomaticamente: il ferro e' ferro il marmo e' marmo.