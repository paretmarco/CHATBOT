Ma oltre all'assoluto, vi è il relativo, che ha il suo peso e richiede considerazione: onde non dice nulla contro la realtà della magia il fatto che in molti gradi sia- no necessarie circostanze speciali, ambienti speciali, stati interiori speciali — condizioni, cioè, che uno non può aver sempre a portata di mano; meno che mai chi, pur essendo qualcosa dal punto di vista dell'invisibile, viva nell'atmo- sfera disgregatrice delle città moderne, che fa si che ogni sua facoltà superiore subisca una specie di handicap. Un altro soggetto di meditazione. Sí capisce ciò che vuol dire un « potere », anche ín apparenza irrilevante, di ca- rattere magico? Si fa presto a dire: « Ma noi non vi chie- diamo di gettare in mare una montagna: fate soltanto sol- levare magicamente di un palmo questo vaso! ». Chi dice cosí, forse non ha riflettuto che un potere di tal genere dal puro punto di vista fisico è indubbiamente maggiore di quello che basterebbe, per es., per provocare magicamente una piccola lesione cerebrale, da cui una per- sona potrebbe restare fulminata.