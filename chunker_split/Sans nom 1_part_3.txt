Nelle antiche sapienze vi sono elementi di saggezza che oltre a ricollegarlo con la vera tradizione possono essere di grande utilità nell’oggi. All’interno di queste pagine vi è quindi un messaggio di integrità e vi è anche la strada affinchè una persona possa realizzare pienamente sé stessa, trovare il senso della propria vita e sviluppare potenzialità che adesso neppure immagina. Ciascuno di noi può essere molto di più del proprio limitato ego e delle limitazioni che la vita ci da. Per molti questa è una sensazione sotterranea, ma comunque presente, un anelito a qualche cosa di più. Le nostre ricerche Le fonti alle quali abbiamo attinto sono dirette.3 Tutto quanto esposto è frutto di una lunga serie di ricerche inedite, che, originariamente condotte attorno al tema del magnetismo, si sono poi espanse allo sviluppo totale dell’uomo attraverso ulteriori contatti e frequentazioni. Nelle nostre ricerche a poco a poco è apparso che dietro l’efficacia delle tecniche ed i risultati spesso impressionanti che osservavamo (da noi narrati altrove) vi era qualcosa di più che solo i moderni paradigmi scentifici quantistici incominciano a tenere in conto: un approccio che insegnava come aprirsi all’integralità dell’uomo e la sua posizione centrale come essere cosciente.