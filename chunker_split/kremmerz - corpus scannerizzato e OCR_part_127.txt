Il desiderio, la volontà', il bisogno che sono i tre termini umani cancellati dalla purificazione bramanica, superstite e grandiosa iniziatura ai misteri del Cielo di Oriente, possono considerarsi come l'effluvio della ragione dell'Uomo e dell'Anima della terra. La società' umana non e' fatta dalla sola ragione di un uomo, ma dalla contesa dialettica di tutto il corso delle ragioni singole, da cui esala, come dal cadavere divorato dai vermi, un puzzo orrendo di carogna. L'ora più' solenne della vita di un uomo e' quella in cui si redime dalla schiavitù' della catena della opinione sociale: il senso comune, terribile pietra di tocco che distingue l'uomo progredito dalla bestia umanizzata. Per farci un quadro esattissimo e dimostrativo della erroneità' di ciò' che si chiama umana ragione bisogna rifarsi a quanto più' innanzi ho detto intorno alla filosofia della parola e della volontà' e comprendere come l'opinione umana a forza di ragione umana e di constatazione sensista rappresenta la erroneità', mentre il sentimento semplice e sentito delle cose e' rappresentazione della virtù' assoluta. L'edificio delle idee, patrimonio di tutta la contemporanea società' e' il frutto di tutta la vita di parole e di azioni compiuta e vissuta dalle anteriori generazioni.