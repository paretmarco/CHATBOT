Così facendo ridurremo l’osservazione della realtà ad unità più maneggevoli. Le tipologie sensoriali Il lavoro che inizialmente deve fare un buon comunicatore è comunicare bene. Per comunicare bene bisogna creare un “sistema” con la persona di fronte. Per questo scopo è importante fare attenzione ad alcuni elementi base, e riuscire a sintonizzarsi sul “canale sensoriale” del nostro interlocutore è particolarmente interessante. Come abbiamo detto, la maggior parte dei modelli comunicazionali sono inconsci ed automatici. Ne consegue che ciascuno di noi elabora le informazioni che riceve sulla base dei suoi canali sensoriali (cioè vista, udito, tatto, olfatto e gusto) secondo una particolare struttura appresa nel passato e se noi comunicheremo in base a come lui elabora l’informazione saremo più efficaci: saremo sintonizzati con lui. In pratica per comunicare efficacemente daremo molta importanza al canale preferenziale usato per elaborare le informazioni interne notando quale il nostro interlocutore sceglierà tra il canale visivo, uditivo e delle sensazioni (cenestesico). Utilizziamo soprattutto questi tre canali perchè hanno dei contatti nervosi diretti con la corteccia cerebrale, mentre invece i canali gustativo ed olfattivo sono collegati più direttamente a zone meno conscie della nostra mente.