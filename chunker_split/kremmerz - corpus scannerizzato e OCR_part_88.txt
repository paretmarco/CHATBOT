Da questa figura si osserva che la luna nuova di Toro prende origine accanto alla Luna piena di Ariete (n. 5 e 3 della fig. 2) e che la luna nuova dei Gemini prende nascenza nel campo del Toro vicino alla luna piena di Toro (n. 9 e 7 fig. 2). Con questo si rivelava agli aspiranti alla Sapienza del Sacerdozio che ogni esistenza terrena matura e crea una fisionomia speciale della vita umana. Si matura, si esplica, si compie ciò' che nella vita precedente si e' seminato e si getta il seme di una vita nuova con esistenza e fisionomia nuove - e il primo grado dell'iniziazione al noviziato comprendeva il segreto delle vite successive e il segreto di prepararsele. Tu sarai ciò' che vuoi essere. Questa vita prepara ciò' che viene dopo. Ciò' che prima di addormentarti nel sonno della morte hai preparato e stabilito, domani al ridestarti, tu compirai. Se perdi al destarti la tua orientazione e lasci la tua opera incompiuta, cento volte dormirai e cento vivrai fino algiorno nel quale avrai tutto compiuto.