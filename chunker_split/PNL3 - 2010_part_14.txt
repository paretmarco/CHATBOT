L’impulso e l’irrazionalità sono ad esempio la voce di istanze di un’altra parte della mente. Questa parte molto vasta comprende sia programmi mentali imparati da bambini (da alcuni chiamato “subconscio”), sia vi è la nostra parte creativa e spirituale1. Accedere alla parte non logica significa l’accesso alla comprensione dell’esistenza di una nuova dimensione conoscere la quale può essere altamente benefico, ed in cui vi è la chiave per superare gli elementi che ci bloccano attraverso processi molto più fini che la semplice logica, e che compresi possono permetterci di aprirci a nuovi spazi. L’intuizione, la creatività sono molto più importanti di quanto pensiamo. Il funzionamento del Cervello E’ utile preliminarmente fare attenzione al nostro cervello. Esso è costituito da due emisferi dislocati l’uno nella parte destra e l’altro nella parte sinistra dell’organo cerebrale. A grandi linee, l’emisfero sinistro è responsabile della logica, dell’articolazione delle parole, della matematica ed è sequenziale; l’emisfero destro, invece, è responsabile dell’emotività, del sogno, della creatività, dell’irrazionalità. Entrambi gli emisferi sono poi collegati da una parte chiamata “corpo calloso”.