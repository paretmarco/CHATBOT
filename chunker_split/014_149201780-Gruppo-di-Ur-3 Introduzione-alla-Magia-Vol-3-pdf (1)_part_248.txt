— Torna ad apparire una logica oggettiva, supersentimentale, positiva, in tante usanze, isti- tuzioni e legislazioni antiche, poste in discredito o fatte og- getto di aperta riprovazione da parte dei moderni, che non possono più capirle. L'ostacolo maggiore sta nella ripugnanza, che ormai si avverte, nel riconoscere, per la vita, delle leggi, che in buona parte possono essere messe in moto si dal com- portamento interno dell'anima, dalla sua decisione, dalla sua azione, ma che in sé stesse sono rigorose e oggettive come le leggi fisiche, tanto che come queste non lasciano un posto alle esigenze del sentimento, della morale e della giu- stizia umana. Si dovrebbe considerare, poi, che l'anima, nell'esistenza terrestre, molto vive di prestiti, cosi non può presumere di sottrarsi a quanto accade a ciò che non dipende da essa e da cui invece, in un certo riguardo, essa dipende. Come pu- ro « io », l'uomo appartiene a sé stesso ed è lui solo la causa del proprio destino.