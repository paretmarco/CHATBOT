Tutto ciò che è religione, e soprattutto religione cristiana, ha per limite l'idea di un Dio-persona, distinto, come tale, dalla creatura; ad essa è estranea l'idea di un piano nel quale questa distanza è abolita dall'identità suprema metafisica, con la quale si definiscono e « liberazione » e « risveglio » iniziatico. (l ) Di rigore, nella teoria cattolica si va perfino oltre il segno, quanto alla credenza nel potere magico del rito. Di ciò è p. es. il caso pel potere di « sciogliere » del rito di assoluzione, che sospenderebbe senz'altro la legge karmica di causa ed effetto. In una forma tradizionale completa religione e inizia- zione sono due domini che non si escludono ma, pur restan- do ferma la loro eterogeneità, ammettono un passaggio, don- de la possibilità che quel che ha valore religioso, ad un grado superiore ne possa assumere uno anche iniziatico. Ma là dove, come nel Cattolicesimo, ciò non si verifica, i riti religiosi appaiono in un certo modo come una parodia inane e ingannatrice di quelli iniziatici, parodia che talvolta sa quasi di profanazione, mentre, quanto al lato sperimentale, l'àpice più alto è rappresentato dal solo misticismo.