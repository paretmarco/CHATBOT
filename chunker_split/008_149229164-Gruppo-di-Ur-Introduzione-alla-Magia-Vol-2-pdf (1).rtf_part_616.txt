E il sè guito fu questo: accadde che quelle tali persone si trovassero in convito in una di quelle abitazioni tibetane, che, simili a certe bàite valdostane, a pianoterra rinchiudono il bestiame, e sopra, su pali, hanno l'abitazione. Casualmente un cane viene ad abbaiare presso il bestiame rinchiuso. Questo si terrorizza, si agita, tanto da scuotere i pali, da far crollare il piano superiore e provocare l'ecatombe dei convenuti. Tutto questo si spiega « naturalmente » — ma in quel medesimo istante Milarepa compiva l'ultima fase del suo rito di distruzione. In circostanze quasi identiche Khwaja Nizam-ud-din-Aulia eliminò l'imperatore Tuglak prima che raggiun gesse Delhi, ove questi aveva in mente di perseguitarlo. E dí questo fatto sussiste in India, quasi come un proverbio, il detto: Dilli dur ast! (Delhi è lontana!) pronunciato da Khwaja. Per questa via si può comprendere che una magia in atto, del genere di cui sopra, può esistere e non impedire le « spiegazioni » di cui sí appaga chi non sa vedere dietro le quinte.