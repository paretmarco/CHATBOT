Infine nella terza parte "Del Separando Magico" sono date tutte le istruzioni per le diverse fasi di caobazione, fino all'aggiunta dell' "acqua solis" (il tuorlo d'uovo non fecondato), e alla chiusura di tutti i cicli con la spiegazione dell'arcana ciclicità: 3, 6, 9. Studiando questa documentazione in tutta la sua complessità, risulta chiaro che fin dall'inizio nell'Ordine Egizio, il novizio è sottoposto a una sigillazione di patto, o patto di sangue, che lo lega indissolubilmente ad un cosiddetto "genio" o "nume". Per capire meglio il senso di tutto ciò consigliamo l'attenta lettura dell'opera: "Il Conte di Gabalis"(*). nella quale viene esposta dettagliatamente la nefanda pratica che si cela dietro tutta l'operatività kremmerziana. Nel testo infatti, viene ampiamente spiegato come in realtà l'iniziato, invece di progredire ulteriormente nella scala evolutiva, si leghi indissolubilmente e diabolicamente con "esseri" che diventano immortali contro tutte le leggi divine e naturali. Grazie all'acqua vitale dell'iniziato (o mercurio individuale, essenza di vita contenuta nel liquido seminale), questi esseri coabitano con la sua personalità, avendo egli in buona fede stretto in eterno un patto con loro.