Come dice Burckardt: «sotto l’influsso di Giove l’anima risorge dalla terra». Fisiologicamente notiamo che, in stato di rilassamento, dopo un poco gli occhi tendono verso l’alto, in una convergenza naturale. •  Luna Colore argenteo. L’osservazione della luce riflessa è la chiave per questo simbolo. La luce riflessa è infatti polarizzata. Fisiologicamente quindi la nostra mente e i nostri neuroni vengono stimolati in maniera che facilita la creazione di «campi di coerenza» nella mente. L’osservazione della luce riflessa sveglia l’intuizione e varie capacità paranormali. • ♀ Venus Colore rosa. La chiave per questo simbolo è il piacere sensuale. È anche la potenza femminile e l’atteggiamento recettivo. La chiave è l’abbandono. • ♂ Marte Colore rosso. La chiave per questo simbolo è l’azione diretta e la volontà. È anche la potenza maschia e l’atteggiamento indicatorio. Il rosso ha un potere eccitante ed è appropriato per le persone energeticamente sane. Aspetti vocali ermetici Vi è anche un aspetto vocale di corrispondenze di antica origine124. L’idea di base è che l’insieme delle vocali copre l’insieme dell’articolazione umana. Le vocali possono anche essere utilizzate per risvegliare varie zone del corpo.