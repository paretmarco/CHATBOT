Attraverso l’ancora si può avere un controllo e quindi una gestione dei nostri stati interni e si può imparare a modificare il nostro carattere. L’utilizzo di tali strumenti è corrente per chi sa praticare le tecniche di PNL. Esempio: Durante una seduta la persona ci esprime la sua preoccupazione per un confronto che deve affrontare con il compagno/a. Gli chiediamo qual è la preoccupazione, e ci viene risposto che ha paura di non riuscire a farsi comprendere e quindi di andare in contro ad un ennesimo litigio. A quel punto gli si chiede di quale stato d’animo avrebbe bisogno secondo lui per poter gestire la situazione e farla andare a buon fine. Ci risponde che vorrebbe sentirsi sicuro di sé e tranquillo. Gli chiediamo di ricordare una situazione in cui si è sentito così come vorrebbe sentirsi nella situazione che deve andarsi a vivere. Gli chiediamo di rievocarla in tutti i particolari; visivi, auditivi, cenestesici, in modo associato, stando attenti alla sua espressione del viso. Quando ci accorgiamo che la persona sta accedendo a quelle sensazioni, un attimo prima che ci sia completamente dentro, poniamo un’ancora. Quest’ancora potrebbe essere una mano sulla spalla.