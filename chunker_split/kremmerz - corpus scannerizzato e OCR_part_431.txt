Tutto si presenta ai tuoi occhi, ai tuoi sensi esteriori o intimi come un'immagine fugace e mutabile di forme cangianti al raggio del sole che illumina il mondo. Ogni minuto che passa, l'ombra e la luce, cozzanti come i mitici Ormuz ed Arimane, mutano l'apparenza dello spettacolo, su cui aleggia modificato e modificabile lo spirito di Nebo che e' la parola a il Verbo Eccellente della manifestazione dell'Unita' o Virtù' Primitiva. Gli uomini semplici si arrestano innanzi allo spettacolo sublime e ignoranti delle cause, passano col cozzar dell'ombra e della luce fino a che le tenebre non toglieranno lo spettacolo mutabile e delizioso delle cose contemplate. Ma le anime che vogliono assurgere alla potestà' divina, devono comprendere che in tutto ciò' che si vede, in tutto ciò' che colpisce i nostri occhi o i nostri sensi vi e' una legge occulta di cui bisogna impadronirsi per diventare padróni della generazione della forma di tutte le cose. La Sofia chiama questa legge intelligenza di Luna, e la scienza operante o magia effettiva, chiave molto difficile ad essere conquistata, e che rappresenta il Potere della creazione degli effetti.