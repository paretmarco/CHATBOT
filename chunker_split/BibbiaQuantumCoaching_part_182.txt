Una mappa, (nella terminologia di Edema) è un insieme connesso di gruppi di elementi con la proprietà che quando una delle connessioni tra i gruppi è attiva, anche le altre tendono spesso ad essere attive. Poichè lo scopo di queste mappe è agire ed adattarsi all'ambiente, il leader deve essere capace di facilitare al massimo il processo di “coerenza quantica” in azienda. Per far ciò uno tra i metodi può essere creare correlazioni tra i membri del gruppo. In altre parole “creare un gruppo affiatato”. Gli strumenti dell’Enneagramma e del Process Communication in tale ambito sono insostituibili, in quanto ci permettono di coordinare gli obiettivi individuali. Nella mente del leader è inoltre necessario essere in grado di creare una serie di mappe in parallelo ed utilizzare quella che sembra più consona al momento. Tuttavia, più che sviluppare le proprie mappe, normalmente il fine del leader è mantenere coerenza tra le varie mappe dei partecipanti del gruppo al fine di evitare la dispersione dell'informazione e la perdita di coerenza, rappresentata in azienda spesso da attriti ed opposizioni. Una constatazione che possiamo fare infatti è che nelle organizzazioni attuali i problemi che vengono dall'incompetenza sono infatti molto più rari di quelli che vengono dalle relazioni umane.