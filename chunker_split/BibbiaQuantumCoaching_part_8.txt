Per il coaching il concetto è analogo. Rappresenta l’evoluzione di concetti e discipline precedenti. Anche altri approcci nel passato hanno cercato di sviluppare l’eccellenza. La PNL, ad esempio, negli anni ’80 nasce come MODELLARE L’ECCELLENZA. Il concetto è lineare: vedo una persona capace e la copio. I fondatori della PNL si resero conto ben presto che modellare non era sufficiente. Ogni persona è unica, ogni situazione è diversa. Basti menzionare allora la ricerca successiva, con R. Bandler a cercare di brevettare un sistema per “creare l’eccellenza” o Grinder alla ricerca del “New Code” per la PNL. Tuttavia il coaching, il vero coaching, parte direttamente dal gradino superiore. Chi cerca informazioni sul coaching, al giorno d’oggi, può rimanere infatti stupito dalla marea di approcci differenti e fatica a trovare una “linea unica” per questa materia. Questo essenzialmente perché si tratta di un “approccio mentale”. Volutamente non è inquadrato in schemi rigidi. Questi sono solo mappe che possono allontanare dalla vera comprensione. Una vignetta mostrava una volta un tipo che per cercare di orientarsi guardava talmente la mappa invece di quello che aveva attorno da andare a sbattere.