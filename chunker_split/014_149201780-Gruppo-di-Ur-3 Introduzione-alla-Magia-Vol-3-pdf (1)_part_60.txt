È che si debbono aver idee chiare, almeno, circa una qualificazione umana elementare — in quest'epoca, ove si giunge a mettere in uno stesso sacco il tipo dell'adep- to e quello spesso equivoco dell'« occultista » e di esseri che, come i medium, gli spiritisti, i sensitivi, i pendolisti e simili, non giungono nemmeno all'altezza di un uomo sa- no e normale. Una certa naturale qualificazione aristocrati- ca come differenziazione di un tipo umano non solo nor- male, ma già superiore, è, di massima, il presupposto per qualsiasi partecipazione all'ordine iniziatico, che per ciò stesso fu, è e sempre sarà ristretto ad una élite. In corrispondenza, anche considerando chi è giunto ad un certo compimento, esiste si il tipo « ermetico », rosi- cruciano e taoista dell'iniziato, la cui vera natura non è per- cepibile e che esteriormente può confondersi del tutto con l'uomo comune; purtuttavia esiste anche la superiore forma di espressione che si concreta in ciò che, in genere, già fu l' aristòcrate e che stette a fondamento del significato spirituale proprio, in origine, ad ogni vera nobiltà.