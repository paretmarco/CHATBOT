Nel magnetismo si anestetizza il corpo materiale puramente terreno e si mette il magnetizzatore in diretta comunicazione col secondo corpo lunare , il quale invece di ricevere gli ordini e le impressioni dal corpo terreno proprio le riceve direttamente da colui che magnetizzai li esegue non solo ma, quando entra in possesso del suo corpo materiale di cui e' ospite a codesta impone ordini e obblighi. Tutto ciò' nelle scuole ordinarie e' chiamato suggestione, suggestionabilità', imposizione di volontà', parole che non spiegano nulla perché' confermano semplicemente dei fatti sperimentali, ma non dicono il perché' dell'esperimento riuscito. In prosieguo dobbiamo con particolarità' esaminare tutta la parte magnetica che e' sostanza della pratica magica per darne completa nozione al neofita di tutte le magie, ed ora solo elementarmente abbiamo voluto studiare questa parte elementarissima della filosofia magnetica occulta per spiegare come l'Amore dell'impressione dei sensi, sale a scolpirsi nella parte sensibile dell'anima individuale materiale. Dicevasi nelle antiche scuole iniziatiche Amor obsessio: cioè' l'amore e' una ossessione, perché' tutto ciò' che e' apparenza della forma muliebre agisce sulla forma mascolina come demonio (14) la prende, la invade, la incanta e si decalca attraverso le sensazioni del corpo terreno sul corpo sidereo.