Il simbolismo dell’enneagramma, l’apertura dei sensi ed il superamento delle compulsioni Usciamo per un attimo dalla traccia delle tradizioni occidentali viste finora ed ossereviamo un simbolismo parallelo a quello precedentemente analizzato: l’enneagramma. Esso può essere utilizzato in combinazione in questa fase delle “sublimazioni” dell’animo per ottenere un risultato ancora più completo, (che conosciamo molto bene in quanto la nostra scuola insegna da anni anche tale tipo di tecnica). Questa metodologia offre delle chiavi ulteriori. Tradizionalmente l’enneagramma indica nove tipi di personalità, ognuno dei quali caratterizzato da una particolare “compulsione”. Queste compulsioni possono essere viste anche come “brame”, cioè direzioni orizzontali rispetto allo sviluppo verticale e centrale dell’uomo. Questa fuga in orizzontale impedisce all’uomo di prendere contatto con la sua essenza. Gli ruba anche il suo tempo, mantenendolo assorbito nel raggiungimento di un’idea mentale che esiste solo nella sua mente. Come già detto precedentemente, la crescita avviene passando attraverso tutti i punti in due modi: dapprima sciogliendo le compulsioni e poi sviluppando le varie facoltà dell’uomo.