Avvertire immediatamente ciò che appartiene ai processi della sola tua psiche di individuo e ciò che invece vi penetra da fuori o da sotto — questo è il fine della disciplina. Sa- ranno mesi, probabilmente. Ma a tanto devi giungere. Fatica sciocca, questa, se il tuo sforzo solo si giustificasse coi fenomeni di pensiero senza spazio che vuoi produrre. Ma tu sai che questo stesso sentiero ti occorre per la difesa occulta e per il trionfo interiore, tu sai esser questa già un'operazione spagirica, non della piccola, ma della Gran- de Arte. E quanto piú luce vi sarà nel tuo animo, tanto piú l'applicazione ti riuscirà agevole. Dopo dí che, prova. Per gradi. Due vasi, naturalmen- te. Ma androgini entrambi, per potere solo dissimili, come nel segno di nostra Magia. I primi contatti pròvali sul tronco di un unico flusso di pensiero. Sedètevi entrambi in uno stesso ambiente, nella penombra, nella calma immobi- li tà ieratica e rituale. Dovete aver fissata una direzione. Sarà un simbolo. Sarà una frase. Punto di partenza per entrambi, che la mente mediti, contempli.