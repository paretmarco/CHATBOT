Ora, a me che meditavo la ragione di tali giudizi, non persuadevano affatto quelle che soglion esser portate a pro- posito della superiorità dell'umana natura: che l'uomo è messaggero fra le creature, familiare con le divinità, re de- gli esseri inferiori per l'acutezza dei sensi, per l'indagine del- la mente, per il lume dell'intelletto, interprete della natura, quasi interstizio tra l'eterno immobile e il tempo che va, o, al dir dei Persiani, congiungimento del mondo, frutto, anzi, di queste nozze perenni, appena un poco (secondo che Da- vid attesta) da meno degli angeli. Ragioni, queste, si di gran conto, ma non essenziali, che spieghino il privilegio della somma meravigliosità. Per- ché infatti, perché non s'ammiran di piú gli stessi angeli e i beatissimi cori celesti? Finalmente m'è parso di aver capito perché felicissi- mo e quindi degno d'ogni ammirazione sia l'uomo, e qua- le sia, nella serie dell'Universo, la condizione ch'egli ha sortito, invidiabile non solo dai bruti, ma dagli astri, ma dalle intelligenze ultramondane.