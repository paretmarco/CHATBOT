In genere, non si può rispondere senz'altro di si già per il fatto che l'esoterismo considera parimenti legittime e praticabili due vie, dette, nella terminologia indù, della « Mano Destra » e della « Mano Sinistra ». Come già si è ricordato nel parlare delle relazioni fra esoterismo e morale (vol. H, cap. VIII), norme, leggi e conformismo ritualistico rientrano essenzialmente nella prima via. Nella seconda, tutto ciò è invece messo deliberatamente da parte, ci si svincola da tutto ciò, ed è in forme dirette, le quali possono perfino sapere di trasgressione, che si alimenta l'impulso verso la trascen- denza. Molti aspetti dell'epoca attuale — che, secondo l'insegnamento indù, si sviluppa nel segno diàli, la quale è appunto una divinità della « Via della Mano Sinistra » — ci dicono che a tale epoca si confà pii la seconda che non la prima via, dato il clima generale di dissoluzione e di forze allo stato libero.