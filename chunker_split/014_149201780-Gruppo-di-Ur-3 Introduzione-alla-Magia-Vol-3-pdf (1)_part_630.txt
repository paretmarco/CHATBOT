Cosi è possibile a quei pochi, che iniziano una tale esperienza, scambiare per l'autentico distacco ciò che è raggiungibile in modo relativamente facile, cioè la separazione del principio purushico da quella che si può chiamare la prakrti mentale, cioè dal- l'insieme delle modificazioni, dei movimenti, dei flussi che compongono l'ordinaria vita psichica individuale. La tecnica del « silenzio » e il ricongiungimento con la forza originaria che agisce dietro il pensiero possono già condurre a tanto. A questo punto si raggiunge una li- bertà che ha un valore effettivo, ma che può dare alla coscienza non completamente integrata l'illusione di un distacco anche dai piani che degradano verso la natura piú profonda ed organica, e di un realizzato dominio su di essi, mentre, in realtà, si è solo raggiunta una facoltà di controllo su di essi semplicemente attraverso iI sistema nervoso centrale, anzi attraverso qualche centro nervoso più particolarmente legato alla vita mentale. Si tratta dunque di un controllo indiretto, riflesso e periferico, che ha solo un valore preliminare. A tale riguardo, possiamo dire qualcosa che noi stessi abbiamo sperimentato e che dal punto di vista del me- todo ci sembra di fondamentale importanza.