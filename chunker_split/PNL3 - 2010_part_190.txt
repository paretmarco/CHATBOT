Quindi per lo sviluppo personale possono essere utili anche tecniche che facciano scoprire nuove soluzioni nella vita e rompano la trance del tipo uno, dove le cose sono o bianche o nere. I tipi Uno e l’ira Una caratteristica dei tipi Uno è l’ira. La rabbia è vissuta come emozione negativa che può emergere solo quando vi è una giusta ragione. E solo allora la rabbia viene vissuta come esperienza liberatoria. Nel giro abituale delle loro amicizie si presentano come persone di assoluto rispetto ma, se si trovano in un ambiente sconosciuto diventano sciolti e disponibili ed è qui che tutte le emozioni e pulsioni represse hanno la libertà di uscire allo scoperto. A volta succede che si verifica una dissociazione della personalità, una doppia vita, un verso e un inverso, una specie di divisorio che permette di buttare fuori tutte le pulsioni represse (prete di giorno, rapinatore di notte – maestra impeccabile di giorno, spogliarellista di notte). Se i desideri inconsci cominciano a traboccare minacciando di sopraffare l’istanza logica, il critico interno si attiverà immediatamente con minacce di punizioni per impedirlo.