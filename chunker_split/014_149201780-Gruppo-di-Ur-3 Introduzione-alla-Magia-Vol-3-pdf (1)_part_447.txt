Altre vette hanno in modo straordinario, per le di- mensioni, la struttura e l'ambiente assieme, la bellezza della potenza, e la diversa architettura di ciascuna l'espri- me con un proprio stile, poiché — come già nel concetto di Nietzsche — « l'architettura è una specie di eloquenza del potere espressa dalle forme ». In alto come in basso, tra le rupi formidabili e negli spazi eccelsi che le avvol- gono, la potenza è contrasto alterno, opposto e reciproco di forme e di elementi che l'euritmia degli apicchi tra- duce in simboli primordiali. Arrampicatori di vari paesi avevano tentato invano piú volte la conquista di quella vetta. In un problema alpinistico può riflettersi la natura di un individuo; come in poche altre attività umane, qui l'individuo può sentire e volere veramente sé stesso. Nelle scalate piú difficili si afferma e si realizza nel modo pii' netto la volontà di potenza. Ma questa affermazione deve porsi e mantenersi sempre al centro come significazione assoluta dei valori, poiché fuori dalla nuda volontà di potenza ogni volere si disperde nell'agitata passività dei desideri e degli impulsi in cui viene ad oggettivarsi la relativa incapacità dell'Io di realizzare la propria autar- chia. Con questa assoluta centralità sentii iI problema e la sua ricerca risolutiva.