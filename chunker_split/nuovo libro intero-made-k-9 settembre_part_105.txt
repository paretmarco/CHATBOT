Infatti non appena hanno sperimentato una situazione, subito passano ad un’altra completamente nuova, senza mai fermarsi. Questo avviene in quanto hanno paura della sofferenza che potrebbe derivare da un analisi troppo profonda delle cose. Ad esempio, una volta ho incontrato una donna Sette che discutendo riguardo la meditazione mi ha detto: “Se stai bene, cosa ti importa di scoprire cosa c’è nell’inconscio? Sono sofferenze inutili!”. L’Artista ha una gran voglia di divertirsi in quanto cerca di ricostruire l’Eden perduto nell’infanzia. È l’eterno bambino che vuole sempre essere spensierato. Quando nella sua vita capitano eventi negativi, riesce a spostare la sua attenzione sulla spensieratezza, risultando agli altri superficiale. Questo non significa che non riesce ad andare in profondità, ma quelle volte che lo fà cerca di non farlo trasparire. Nel rapporto di coppia è l’animatore della situazione, in grado di risollevare il morale del partner. Ma, essendo “libertà” la sua parola chiave, nel momento in cui avverte che l’altro cerca di tagliarli le ali per bloccarlo in un rapporto, farà di tutto per troncare la relazione.