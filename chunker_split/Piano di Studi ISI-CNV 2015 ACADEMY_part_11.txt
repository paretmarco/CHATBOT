Chaos (in greco χάος, khaos) significa le stato di vuoto senza forma che precede la creazione del cosmo nella cosmogonia greca. Così come una radio può percepire solo certe frequenze trasformandole in suoni e colori, così la nostra mente può percepire solo una parte della forma della realtà, e può averne coscienza solo in una forma che non corrisponde all’essere originale. 2. I sensi mascherano e costruiscono La realtà è quindi una costruzione. Facciamo un altro esempio “se diciamo, “mi siedo sulla sedia”, la frase sembra avere un senso compiuto e soddisfacente.” Suppone un elemento solido, la sedia, ed un’azione fatta da un “noi” esterno alla sedia. Ma in realtà già la solidità è un’impressione dei sensi ed è solo un costrutto valido ad un livello di realtà. E’ una costruzione dei nostri sensi che interpretano un “qualcosa”. Di cosa infatti è fatta la sedia? Di molecole composte a loro volta di atomi; e questi a loro volta di elementi ancora più piccoli che non trovano corrispondenza nella nostra realtà quotidiana. In definitiva la sedia si riduce ad una specie di nebbia di elementi in rapidissimo movimento ed a grande distanza mutua.