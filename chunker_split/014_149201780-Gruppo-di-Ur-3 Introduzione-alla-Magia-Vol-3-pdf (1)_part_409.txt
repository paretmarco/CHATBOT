L'antica anima romana reagiva contro il misti- cismo e il mitologismo importati dall'Asia e dall'Ellade deca- dente; essa si ritrovava maggiormente in una concezione, co- me quella di Epicuro e Lucrezio, nella quale la spiegazione secondo cause naturali aveva il valore di un'arma per di- struggere il terrore della morte e la paura per gli dèi, per liberare, insomma, la vita e fornirle calma e sicurezza: men- tre sussisteva per i migliori, incontaminato, l'ideale olim- pico degli dèi come essenze impassibili e distaccate, dalle quali non vi è né da sperare, né da temere e che al Saggio possono valere solo come modello e limite di perfezione. Senonché il problema dell'oltretomba non si esauriva nel problema religioso della sorte dell'anima individua. Il mon• do antico ha sempre riconosciuto l'uomo come un ente assai più complesso di quello che risulta dal semplice bino- mio anima-corpo, come un ente, comprendente varie forze, e prima fra tutte quelle del ceppo e della razza, le quali hanno loro leggi e speciali relazioni coi vivi e coi morti.