Ora vorrei che una persona venisse a sedersi qui, vicino a me. (Arriva un’allieva e si siede sulla destra dell’operatore accavallando la gamba sinistra sulla destra.) Io mi posso mettere in una posizione adatta a lei (l’operatore accavalla la gamba destra sulla sinistra). Vedete, siamo in ricalco. Ora questa posizione che lei ha assunto probabilmente simboleggia il suo desiderio di tenere per se un po’ di spazio. Se io andassi avanti invaderei il suo spazio, o almeno in questo momento. A livello non verbale comunico che rispetto questo assumendola sua stessa posizione. Se facessi il contrario, (accavalla la gamba sinistra sulla destra) sarebbe una posizione troppo aperta per lei che è in una posizione di mantenere il proprio spazio. Ora iniziamo a formulare delle domande cosiddette aperte per stimolare il dialogo ed il rapport. * C’è qualcosa che ti interessa in questo momento particolare della tua vita? Hai degli hobby, degli interessi? A: La musica, il cinema… O: E qual è quello che maggiormente ti motiva? A: (fa dei movimenti con la bocca) O: Avete visto questi movimenti a livello della bocca mentre parlava dei suoi hobby?