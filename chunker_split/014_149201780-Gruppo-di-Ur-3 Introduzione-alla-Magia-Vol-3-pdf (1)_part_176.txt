E se avvenga mai che, di nessuna delle creature pago, si raccolga nel centro della sua unità, diventato allora uno spirito solo con Dio, nella solitaria tenebra del Padre che è costituito su tutte le cose, sovrasterà tutti. GLOSSE VARIE Il lettore può constatare che un certo motivo comune ricorre nei primi tre scritti di questo capitolo. In rela- zione a quello di « Havismat » crediamo utile segnalare un'opera, uscita successivamente, nella quale si può tro- vare un'ampia ed interessante documentazione sul senso del tempo e del passato atemporale nel mondo tradizio- nale — l'autore è Mircea Eliade e il titolo è Le Mythe de I'éternel retour . (Gallimard, Paris, 1949). In tale libro viene messo in luce che il significato interno di una vasta serie di riti era il fare di un atto o accadimento presente — cioè ripreso nella fiumana della storia — la ripetizione di un atto o fatto originario risposto in un passato mitico e perciò stesso intemporale.