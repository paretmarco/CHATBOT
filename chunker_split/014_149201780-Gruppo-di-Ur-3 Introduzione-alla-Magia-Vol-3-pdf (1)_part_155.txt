L'uomo moderno può paragonarsi ad un necroforo che sospira il giorno che mai spunta: il cadavere che egli por- ta è iI passato, l'eredità inerte, infeconda, e il giorno che egli attende è l'avvenire, la prole immaginaria, il compi- mento radioso di un chimerico parto incompiuto. Si osser- verà che tutti i moderni, i « grandi uomini », aspettano il giudizio definitivo della loro opera dall'avvenire, perché for- se essi coscientemente od inconsciamente sentono che nulla di quel che hanno compiuto si riallaccia tradizionalmente al fiume regale del passato ed è capace di resistere all'oscillan- te ago magnetico del presente, attimo fugace e momenta- neità incidente ben altri abissi che non lo screzio marginale della nuvola passeggera. Ecco perché l'uomo antico è un por- tatore di mondi; egli il passato non lo ha lasciato dietro di sé, ma lo raccoglie e trascina in modo da costruire in realtà un punto solo incidente, il presente solo, l'attualità — men- tre l'uomo moderno, sbarazzandosi di un fardello troppo pesante per le sue fiacche spalle, è leggero, inconsistente, e per paura di essere travolto dalle oblique folate di vento si àncora nella macchina che rappresenta il suo sepolcro e la sua culla.