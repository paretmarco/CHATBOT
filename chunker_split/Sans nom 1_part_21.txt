O ancora, in ipnosi si può creare la cosiddetta “distorsione temporale” fino ad arrivare a casi dove in un tempo esterno di pochi minuti il soggetto è in grado di vivere ore se non giorni di esperienza all’interno della sua mente, completa di ogni dettaglio6. Soggettivamente non vi è quindi un solo “tempo” ed in un secondo può esservi l’infinito. Nei nostri corsi, ad esempio, spesso lavoriamo con la “distorsione temporale” e tutti gli allievi ci raccontano di provare una profonda distorsione della realtà. L’uomo non è infatti solo programmazione. La programmazione lineare è solo un utilizzo particolare della mente umana con uno scopo finito legato ad un obiettivo. Invece, in quei momenti, quando si esce dalla programmazione, si può estrarre la vera potenza. Il nostro modo abituale di creare il tempo e programmare ci chiude però in quella che è chiamata la “legge del divenire”. Questa legge del divenire implica un susseguirsi orizzontale e conseguente di avvenimenti. E più siamo “mangiati” dalle cose, più queste si mangiano anche il nostro tempo presente, ed infine anche il nostro corpo stesso. Tutte le malattie psicosomatiche sono infatti legate ad un “tendere” verso le cose.