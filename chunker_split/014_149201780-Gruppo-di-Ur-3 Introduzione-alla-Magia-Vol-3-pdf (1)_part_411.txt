Ora si deve considerare brevemente Io sviluppo subito dalla concezione romana dell'oltretomba. Alle origini, es- sa risente del substrato della spiritualità dei popoli italici di piú bassa civiltà, l'orizzonte dei quali, nel riguardo, si arrestava alla « via degli inferi »: per cui si riteneva che i morti in genere si riconfondono con le energie impersonali del sangue e che solo a questo titolo, non come nature tra- sfigurate e trasfiguranti, essi continuano ad essere uniti ai viventi. Tale è il senso dell'antica concezione dei lari, da dirsi però meno romana che etrusca. Il lare è il genius ge- neris, cioè la forza vitale che genera, conserva e sviluppa un dato ceppo e che, simultaneamente, fa da ricettacolo per le energie dei morti: sostanza nella quale i morti con- tinuano a vivere e ad essere oscuramente presenti in una gente. Il culto dei lari, nella sua forma originaria, come si è detto, non è romano e nemmeno ebbe carattere patri- zio. La sua origine è etrusco-sabina. Esso sarebbe stato in- trodotto in Roma da Servio Tullio, cioè da un re di estra- zione plebea.