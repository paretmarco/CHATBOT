Continuate a respirare seguendo le regole precedenti. Per norma indeclinabile, l'esercizio va fatto respirando solo dalle narici, sia durante l'inspirazione che durante l'espirazione. Il numero di queste respirazioni integrali e coscienti deve essere aumentato a mano a mano, e si deve procurare con ogni sforzo di rendere la respirazione completa, spontanea e istintiva. Decisione e Coscienza di quello che si vuole 3. Volete? Una simile domanda può sembrare assai strana all'allievo giunto sin qui. Ma la ragione è che il nostro principio centrale ? deve essere sempre presente in ogni parte del procedimento. Affrettiamoci dunque a spiegarne il significato importantissimo. L'atto di volontà presuppone tre condizioni psichiche: 1. Sapere ciò che si vuole 2. La possibilità di ciò che si vuole 3. La sincerità e la verità del volere. Esaminiamo partitamente ciascuna condizione. 1. Sapere ciò che si vuole. - Spesso si crede di sapere ciò che si vuole, senza rendersi conto che l'idea è troppo imprecisa, fluttuante. In tal caso lo spirito non può fissarsi su un'idea priva di corpo, e il risultato è nullo.