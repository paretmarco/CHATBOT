Anche la via del Tao comprende degli esercizi per sviluppare tale qualità. La chiaroveggenza è una “integrazione” di un ulteriore livello dell’uomo nel quale l’anima può percepire una dimensione maggiore delle cose. Tale tipo di percezione (di natura Yin) è essenziale per successivamente applicare il lato Yang dell’azione (ed allora arriveremo alla fase di “rubedo” e saggezza). Dote tradizionalmente connessa: intelligenza Classicamente tale livello è legato all’”intelligenza” vale a dire la capacità di comprendere i significati. E’ la reintegrazione del livello non solo fisico che permette infatti di seguire la via. Finchè si rimane sul livello fisico si è infatti connessi alla fisicità ed alle sue limitazioni. La lucidità mentale Il livello di coscienza nella fase di bianco (albedo) corrisponde alla “lucidità mentale” e coincide con la reintegrazione a quello che viene da alcuni chiamato “il corpo energetico” Si tratta in pratica di una percezione ed integrazione dei dinamismi infracoscienti che reggono sia il corpo che la percezione della realtà. Sperimentalmente è accompagnato da sensazioni luminose. La parola "lucidità" è molto usata per indicare la chiarezza.