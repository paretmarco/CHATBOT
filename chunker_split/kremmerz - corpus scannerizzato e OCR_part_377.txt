Pero' questo avviene nel solo uomo di tipo medio o comune e non nell'uomo sviluppato dove l'anima e' mobile o alata e quindi autonoma fino ad arrivare al tipo sviluppatissimo dell'iniziato in cui predomina l'elemento solare, cioè' l'intelligenza pura. In questa figura, dall'intelligenza pura partono come due corna del Giove Ammonio due correnti di volontà' che agiscono sul corpo fisico e dal fisico si imprimono sul corpo lunare, e l'uomo sviluppato e' quel che vuol che sia il proprio Dio. Invece nell'uomo ordinario il principio intellettuale pura e' chiuso nel corpo mercuriale, che a sua volta e' contenuto in un guscio lunare più' corporeo e più' sensibile alle sole azioni volitive del corpo fisico. Da ciò' risulta tutto chiaramente denudato il secreto dell'uomo ordinario, tipo comune, il quale non avendo sviluppata l'intelligenza pura, si inchina ad un Dio estraneo a se', cioè' alla voce, al suono, al movimento che il corpo apprende fuori di se' e non in se'. Mose' dette al popolo d'Israele i comandamenti di Geova (28). Il primo dice: Non avrai Dio avanti di me. Cioè' sarai il mio protetto in eterno se tu non t'inchinerai a nessun altro.