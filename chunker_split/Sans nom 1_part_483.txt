Chi esperimenterà il nostro metodo vedrà spesso sorgere una circostanza senza apparente rapporto con le sue volizioni, ma un esame accurato farà spesso scoprire che essa cela delle occasioni che abbiamo ricercato o desiderato. Le eventualità in apparenza più inattese e funeste non devono sconcertare colui che sa. Egli deve reagire in modo calmo secondo le sue ispirazioni del momento e cercando la causa. Altre Applicazioni speciali del pensiero creatore. Un pensiero creatore è la rappresentazione o la trasformazione concreta di un oggetto speciale. Per trasformazione concreta intendiamo una pittura mentale del soggetto scelto con tutte le qualità che tale soggetto ha nel suo stato naturale. La creazione mentale vi arrecherà ogni specie di concetti, meno la conoscenza, la quale non deriva che dalla meditazione. L'immaginazione non è una fantasia; è una facoltà creatrice di immagini che noi impieghiamo per formare la pittura concreta di quanto desideriamo. Praticamente, conviene disporsi in uno stato di rilassamento muscolare e di immobilità fìsica, tentar di vedere mentalmente l'oggetto che si desidera, studiandosi di perfezionare questa immagine fino a che essa sia divenuta assolutamente netta e precisa nei suoi contorni, nel suo colore, nel suo aspetto, nei suoi mille particolari.