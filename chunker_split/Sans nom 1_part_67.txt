Nell’atto sessuale molta gente sperimenta un trascendere la dimensione temporale abituale, e quindi il simbolismo è anche molto appropriato. C'è infatti anche una stretta relazione con quello che viene chiamato l'androgino, ovverosia l'unione dei principi maschili e femminili. Il manoscritto rappresenta l’ouroboros con il corpo mezzo nero e mezzo bianco, analogo al simbolo del Tao orientale ? e gli esercizi di circolazione cinesi da noi precedentemente descritti mettono infatti in relazione un canale “femminile” con un canale “maschile” (ren mai e du mai). E' quindi la riunione che da nascita a totalità e creazione. Quando l'energia è utilizzata per il mantenimento di sè stessi è rapprentabile da un serpente che si morde la coda.29 Quando incomincia ad elevarsi è quando vi è un innalzamento del livello di coscienza. A questo punto vi può essere un movimento lungo i vari piani dell'esistenza fino ad arrivare al livello massimo. Questi piani dell’esistenza possono essere compresi e reintegrati attraverso il simbolo e la sua opportuna vivificazione. Se noi sviluppiamo la coscienza di sé stessi e la presenza a sé, anche senza specifici esercizi energetici, possiamo ottenere uno stato particolare di equilibrio.