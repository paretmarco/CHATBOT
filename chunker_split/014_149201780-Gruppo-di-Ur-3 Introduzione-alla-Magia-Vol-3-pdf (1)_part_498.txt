Solo che nel Cattolicesi- mo è piú esplicita la pretesa che il rito abbia l'effetto di una sovrannaturalizzazione e di una divinificazione della natura umana (i), la quale altrimenti, per effetto del peccato ori- ginale, sarebbe corrotta ed inane: donde l'idea che rl cri- stiano rappresenti l'uomo spirituale per eccellenza rispetto a chi non lo sia, e che salvezza ví sia solo nel Corpo mistico del Cristo, il che vale quanto dire nella Chiesa quale comu- nità e catena formata dal rito e portata dalla corrispondente influenza spirituale. Oggettivamente, questa pretesa può solo servire per un « uso interno » cattolico ed è priva di ogni giustificazione; ogni tradizione regolare può avanzarla allo stesso titolo del Cattolicesimo, perché ogni tradizione si forma parimenti in base ad una influenza dall'alto, che trasforma l'elemento naturalistico del singolo e dà luogo ad una corrente nuova tra le forze del mondo. In via di fatto, non si vede poi dove il cristiano si dimostri superiore agli appartenenti ad altre tradizioni ed abbia una dimensione spirituale altrove inesistente.