Infatti, in base al canale bloccato, risultano le varie compulsioni dei tipi psicologici. Ad esempio il numero Quattro, il Romantico – Tragico, è cenestesico in accesso e auditivo in elaborazione, mentre è bloccato nel visivo. Questo gli crea problemi nella visione degli obiettivi della vita e quindi nell’azione. Ma, prima di passare ad esaminare le varie personalità e gli abbinamenti con i canali rappresentazionali, analizziamo brevemente la storia precedente di questo sistema. Viene introdotto in occidente da George Ivanovich Gurdjieff, in un epoca in cui cominciava a malapena a circolare l’idea freudiana sull’inconscio. Infatti le scuole che avevano ereditato la tradizione dell’enneagramma non fornivano tecniche dogmatiche che permettevano una utilizzazione pratica del sistema e ed esisteva un’idea di separatezza tra personalità e potenziale umano. Non esistevano le moderne teorie e tecniche psicologiche odierne e chi si avvicinava all’enneagramma, lo faceva per fede. Il sistema è di derivazione esoterica paragonabile all’albero della cabala ebraica che, in alcuni punti si sovrappone, tanto che abbiamo realizzato una fusione tra le due tecniche per raggiungere l’integrazione con l’essenza e superare le compulsioni.