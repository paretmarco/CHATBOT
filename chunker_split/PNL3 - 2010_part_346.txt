Questo è un metodo molto potente e spesso vi sono persone che questionate nella maniera che sarà spiegata più sotto vi diranno cose che non dicono neppure ai familiari più prossimi. A me è capitato spesso che dopo cinque minuti la persona con la quale parlavo rimanesse lei stessa stupita (positivamente) di quanto si era aperta! Il metodo si basa su di una serie di domande che ci portano ad esplorare la “struttura di personalità” del nostro interlocutore. Come abbiamo visto, ogni figura dell’enneagramma ha particolari valori e strategie. A questo punto possiamo utilizzare un semplice schema per far sì che ci riveli chi è. Esaminiamone i passaggi in dettaglio. FASE 1 - Rapport Incominceremo dapprima a creare rapport in maniera generica. Un metodo molto buono è fare dei complimenti MOTIVATI. Un complimento infatti per essere accettato da un estraneo deve essere motivato, altrimenti la mente logica tenderà a rigettarlo. Esempi di complimenti non motivati - Lei è bravo! - Tu sei bella! Questi complimenti opereranno nella seguente maniera: 1) creazione di una emozione positiva nel nostro interlocutore. 2) intervento della mente logica che però diminuirà l’impatto del complimento con pensieri del tipo “dice questo per convincermi”, “vuole adularmi” ecc.