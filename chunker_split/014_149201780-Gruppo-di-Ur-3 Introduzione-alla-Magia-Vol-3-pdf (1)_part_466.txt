È l'opera- zione mediante la quale tu la apri, decretandovi il ri- cettacolo e il punto di sbocco di una entità o di una forza. Privo del grado di chiusura che l'individuazione porta nella coscienza degli uomini, l'animale è per natura pros- simo ai « rapporti ». Solo un velo lo separa dai poteri primordiali e dai dèmoni, o dèi, della vita — e l'uso, in certe tradizioni, di inebbriare la vittima, intèndilo nel senso di una spinta supplementare nell'opera di sa- crazione, che chiama in essa quei poteri, distruggendo le istruzioni e le « impurità », e che la rende divina. So quanto vorresti che di piú qui ti dicessi. Purtut- tavia, non vi è cosa suscettibile ad esser detta, che qui possa esserti utile. È vedendo, che saprai. Tieni per fer- mo che la conoscenza efficace non la si impara per una occasione e per uno scopo particolare: è invece quella già compresa nell'interna visione trasformata delle cose, fuori della quale la Magia è inerte e vana. Quando ogni cosa ti parli nella lingua di un simbolo, hai nello stesso tempo il principio delle abilità.