Continuando, l’impressione è di buio sciolto: aria-buio. Dal fondo appare una luce, che tenue dapprima, diventa a grado più intensa, fino ad essere percepita di una consistenza equorea, che scioglie e muta in oceano di latte le cose” Fisiologicamente questa terza fase corrisponde ad un naturale salire degli occhi verso l’alto, simile a quello che avviene nel sonno ed al rilassarsi dei muscoli del collo, ora completamente abbandonati. In questo stato di aria-buio, potrete allora passare all'esercizio successivo: la respirazione integrale che è anche una fase aerea e di sviluppo. FASE DI ENERGICIZZAZIONE Iniziate ora la respirazione ritmica integrale che a poco a poco sveglierà il vostro essere portandolo sempre più ad un livello superiore r. Incominciate ad espirare, esalando dai vostri polmoni tutta l'aria che potete farne uscire. Espellendo l'aria il più possibile vi preparerete a fare una inspirazione lunga e completa. Non cominciate mai a riempire i vostri polmoni d'aria pura prima di averne estratta tutta l'aria viziata. Dopo aver vuotato i polmoni, esercitatevi a respirare facendo delle inspirazioni lunghe, continue e regolari. Voi avrete l'addome rientrante quando incominciate l'inspirazione ; e inspirando farete sporgere gradatamente l'addome quindi allargherete il petto avanzando lo sterno.