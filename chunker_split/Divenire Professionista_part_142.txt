Se l'operazione è ben riuscita, l'allievo non avrà mentalmente che la visione di un foglio di carta bianca, senza alcun oggetto. Nota. - Questo e i seguenti esercizi, per quanto possano sembrare puerili, hanno una enorme influenza sull'arte di scacciare dal cervello un pensiero dominante.. Abitualmente si suol raccomandare ai malati di idea ossessionante, di pensare ad altro. Questo procedimento che pare semplice, riesce poi in pratica impossibile a chi non sia iniziato alle nostre teorie, giacchè lo sforzo di pensare ad altro non fa che ribadire l'idea ossessionante. L'allievo dovrà quindi impalare ad eliminare l'idea, attaccandola, combattendola nella sua essenza. 26. Le cifre. Scrivere mentalmente due o tre cifre. Voi dovete ora cancellarle successivamente fino a che neppure una cifra resti nel cervello. 27. Ancora la cifra 1. Dopo esservi concentrati sulla cifra 1 come è stato spiegato nell'esercizio 16, dovrete arrivare ad eliminare volontariamente e adagio adagio questa stessa cifra. Ecco come può procedere l'allievo: 1.° Egli scriverà mentalmente la cifra in caratteri sempre più piccoli fino alla sparizione completa; 2.° Egli può anche raffigurarsi l'1 che si allontana sempre più diventando impercettibile.