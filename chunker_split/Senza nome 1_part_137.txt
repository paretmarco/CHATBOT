Il corpo deve rimanere infatti rilassato al fine di permettere il massimo effetto all'esercizio. Variante dell'esercizio effettuata camminando Questo esercizio può anche essere effettuato camminando, anche se all'inizio è bene non eccedere sulla lunghezza delle respirazioni, accontentandosi di una durata minore. Camminare per sette passi, trattenere per quattro, espirare per sette, mantenere i polmoni vuoti per quattro. Si tratta di un esercizio molto salutare. E' importante camminando utilizzare tutta la pianta dei piedi e non dare colpi coi talloni. Facendo così il senso dell'udito si affina grandemente, si migliora la stabilità e l'equilibrio del corpo, le membra inferiori divengono più resistenti e tutto il corpo prende sempre più tonicità e vigore. Esercizio ulteriore di potenziamento basato sulla respirazione Possiamo potenziare vari esercizi mentali con un semplice esercizio che, praticato tre minuti al giorno, svilupperà la nostra memoria e la nostra capacità di creare associazioni mentali.Per eseguire tale esercizio è indispensabile tenersi in maniera rilassata, e nello stesso tempo con la spina dorsale eretta. Il viso deve rimanere disteso per tutta la durata dell'esercizio Procedura Sedetevi su di una sedia o su di uno sgabello in maniera che le vostre gambe facciano un angolo esatto di 90°.