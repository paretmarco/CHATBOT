III Il vivo evento d'essere tessuti di palpiti impalpabili di tempo o sregolati — carne ed ossa — dentro le miniere di cantici compiuti, In noi consuma e rielabora il peso d'uno spirito ardentemente steso nella coralità senza confine clí generazioni di mattine... Il tempo — alimentato in tutti i pori da mattudinità interiori di spazi intrisi di promesse lente d'ansia di sangue e promesse di fiori Ci ricollega inesauribilmente all'organicità voluttuosa d'ogni respiro che pensa o riposa nella parola e dentro la semente. IV Il consumo fatale di me stesso è compagine sacra di figure di notte e d'alba incise nel riflesso delle mie indistruttibili nature. Quest'essere saldato -- scatto a scatto alle gemme e propaggini di tutto un tronco immemorabile — ma intatto dentro cui ridiventa seme, il frutto. Se si sgretola in sali aridi d'ossa, risale in linfe velate di cielo nella terrestre magia dello stelo che testimonia la nativa forza del sesso proiettato nel pensiero. v La luce dilatata in veemenze calme di porose maree d'elementi e di carne, si cristallizza in grovigli di frutti ed in riposi estatici di succhi.