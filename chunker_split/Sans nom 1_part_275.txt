Salute e Corpo Ovviamente è fondamentale la salute corporea. “Noi non arriviamo a comprendere che il successo o l'insuccesso dipendono in gran parte da una sana costituzione del corpo. Mentre abbiamo ogni cura possibile del nostro bestiame, e cerchiamo di tenerlo bene, perchè sappiamo che il nostro guadagno dipende dal loro buono stato sanitario; mentre coltiviamo ed ingrassiamo il terreno perchè possa fruttarci prodotti copiosi ; mentre edifichiamo solide case per abitarvi con sicurezza e comodità; negligiamo poi in modo vergognoso ciò che è della massima importanza il nostro corpo, senza pensare che ogni nostro sviluppo dipende dalla nostra salute. Il primo requisito, quindi, è la salute. Senza di essa non si può far nulla. La forza della mente non può venire che colla forza del corpo ; e quella soffre in proporzione dell'indebolirsi di questo. Il difetto di vitalità diminuisce in grado analogo la nostra forza di nervi ; e noi non possiamo adoperare quello che non possediamo. Il vostro primo sforzo dev'essere il riconquistare la salute, se l'avete perduta; il secondo, il conservarla quando l'avete. Nutritevi solo dei cibi più puri, e non lasciate penetrare nel vostro sistema cosa alcuna che possa comecchessia tornare nociva.