Cosi si deve seguire l'idea, che si tratti essenzialmente di stimoli, i quali possono interessare strati assai diversi dell'essere, provocando reazioni che dipendono dalla struttura di tali strati nell'individuo di cui si tratta. * * * Nella misura in cui all'individuo sia dato di agire su questi strati, cioè di predisporli nell'uno o nell'al- tro senso o di avviare lo stimolo verso l'uno o l'altro di essi strati, l'equazione tossica personale diverrà va- riabile, ossia ci si può attendere, o un genere speciale di effetti che in altri non si produrrebbero affatto, ov- vero effetti diversi da quelli che si avrebbero nello stesso individuo per effetto dell'una o dell'altra droga, quando egli affrontasse in modo passivo queste espe- rienze. In ciò devesi vedere il principio fondamentale di ogni impiego non profano delle droghe.