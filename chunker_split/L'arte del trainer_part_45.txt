Un ruolo molto importante per la mente ce l’ha l’immaginazione, con la nostra mente infatti possiamo vedere cose che al momento non sono presenti, potete udirle, odorarle; nello stesso modo potete rappresentare concetti astratti come l’immagine della bellezza, della libertà o della potenza. La capacità di immaginare e quindi di visualizzare gli oggetti che percepiamo è uno dei fattori più importanti per mantenere a lungo la memoria. Questa facoltà varia però da individuo ad individuo però anche coloro che sono estremamente rigidi possono svilupparla, infatti tenete presente che la memoria può essere sicuramente migliorata usando l’immaginazione e utilizzando delle tecniche. L’immaginazione è alla base della visualizzazione: noi dobbiamo immaginare qualcosa per poterla visualizzare e quest’ultima è la capacità di creare nella mente l’immagine di un oggetto che abbiamo visto o creato in passato, allenatevi quindi a visualizzare ciò che udite o gustate. Ad esempio, oltre ad immaginare situazioni reali, come esercizio si potrebbe provare ad immaginare situazioni non reali il che implica un maggior lavoro di immaginazione: un fiume di cioccolato; una casa tutta rosa sospesa nell’aria; una mela che corre ecc ecc.