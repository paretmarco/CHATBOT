Ora fino a quando tu, o profano, con la pratica assidua non avrai posta in completa liberta' la anima tua non potrai averne la coscienza, e ti conviene di credere al Maestro nel quale hai riposta la tua fiducia, come tu alla scuola profana credi al maestro di abbaco prima di essere arrivato alla matematica dimostrativa. Pero' tu mi rivolgi la domanda nella forma seguente: (ma coloro che arrivano a signoreggiare la propria anima, come il fabbro a conoscere il ferro, devono contentarsi di ragioni intuitive o hanno a loro disposizione un mezzo di prova strettamente scientifico da dimostrare matematicamente che gli organi corporei sono non generatori ma strumenti di manifestazione dell'anima?) ripeto che se tu mi formuli così' la domanda, io ti risponderò' che l'iniziazione osiridea e' la sola che possiede il mezzo di prova del domma sofico, di fuori tutte le categorie di esperimenti noti, quali sarebbero il corpo volante (uscita in corpo astrale), la chiaroveggenza, la telepatia, ecc. In un mezzo sperimentale assoluto che precede di pochi passi il maestrato di terzo grado del nostro ordine, e che questo mezzo sperimentale e' inattaccabile da qualunque critica filosofica strettamente scientifica e sperimentale.