Ora, con quel cangiamento essenziale, con quella tra- sformazione dell'intima natura, che in ogni tempo e in ogni luogo è stata attribuita al potere dell'iniziazione, si può pensare che si verifichi appunto una rimozione della moda- lità comune del conoscere, tale da destare la possibilità di percepire in sede non-corporale, « metafisica », la realtà. Resta da avvertire che « non-corporeo » e « metafisi- co » sono termini generici, i quali indicano un insieme di stati, stati assai diversi, per quanto tutti abbiano il comu- ne carattere, di cadere fuor dalla condizione fisica. Questa avvertenza è importante, data l'estrema limitatezza di oriz- zonti propria ai moderni. I quali, quand'anche sappiano contare oltre 11« uno » (ossia, concepire che può esservi qualche altra cosa oltre lo stato fisico), è raro però che vadano oltre il « due », fermandosi al binomio corporeo e incorporeo, « al di qua » e « al di là », « questo mondo » e « l'altro mondo » ecc., e comprendendo ciascun termine come l'esatta metà del tutto.