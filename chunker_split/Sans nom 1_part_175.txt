Quello cioè prima del quale l'inopia provocherebbe una sofferenza e oltre il quale la ricchezza diventerebbe un inutile peso. La soluzione, ripetiamo, è strettamente personale. Una « stella » di cinematografo non può esser felice senza automobili, gioielli, toelette innumerevoli, tutte cose delle quali un professore di matematica fa magnificamente a meno. Quando insamma la nostra ricchezza è arrivata a un punto tale da eguagliare i nostri bisogni più profondi, ogni di più è di peso anziché di utile. Ma l'uomo è sicurissimo che potrà godere domani quel che non può godere oggi. Questo domani è il mese dopo, l'anno appresso, il lustro di poi; cioè godremo di più quando saremo più vecchi, più stracchi, più blasés! E intanto si lavora accanitamente, senza tregua, non solo perchè così si vuole, ma perchè così è necessario. In affari, chi non va avanti va indietro. Pochissimi sono gli uomini che hanno il buon senso di ritirarsi in tempo.