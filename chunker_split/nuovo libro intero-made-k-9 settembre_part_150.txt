Il mito del cambiare il mondo sta nel cambiare noi stessi. Entrerai in questo cammino sfatando tutti i tuoi preconcetti sulla comunicazione ipnotica che provengono dalla deformazione prodotta dai mass-media. Comprenderai il concetto di conscio-inconscio come due livelli di comunicazione ai quali possiamo operare. Questa sezione è molto ricca di esercizi che avranno lo scopo di farti diventare più cosciente sulla propria comunicazione, sviluppare la propria autostima, sviluppare in te stesso una dinamica del cambiamento efficace. L'AUTOIPNOSI CREATIVA E LA COMUNICAZIONE IPNOTICA NELLA VITA QUOTIDIANA La comunicazione ipnotica quotidiana L'ipnosi è parte della nostra vita quotidiana. Si potrebbe addirittura dire che noi siamo ipnotizzati ogni giorno in qualche maniera. Quando una trasmissione radiofonica o televisiva suggerisce l'acquisto di un certo bene e voi reagite a tale messaggio (come tutti hanno fatto durante la propria vita) voi avete lasciato che uno stato di maggiore accettazione della comunicazione esterna vi conducesse ad un comportamento ipnotico, e nessuno si rende conto di questo meglio dei "creativi" della pubblicità.