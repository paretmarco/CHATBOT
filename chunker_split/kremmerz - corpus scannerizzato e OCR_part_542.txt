ISTRUZIONI PER LA CONOSCENZA DEL SECONDO ELEMENTO Appena trascorsi i nove mesi di ininterrotta coobazione alchemica, su ritmo novenario, e, precisamente allo scadere del quarto digiuno rituale, si propone la pratica sul ritmo precedente, aggiungendo al mercurio un'altro mercurio, sulla cui efficacia, in relazione al separando lunare, il praticante si formerà le proprie idee, per le esperienze che farà personalmente e segretamente. Codesto secondo elemento mercuriale è il tuorlo dell'uovo non fecondato, che va nettamente separato dall'albume. La difficoltà consiste nel riscaldare, all'atto della congiunzione naturale, codesto secondo elemento, la ricetta è questa: IL TUORLO D'UOVO NON FECONDATO, NETTAMENTE SEPARATO DAL SUO ALBUME, VA CONGIUNTO COL MERCURIO PERSONALE, RISCALDANDOLO A TEMPERATURA INTERNA DEL CORPO UMANO. Sebbene tale indicazione sia semplicissima, essa lo e più di quanto non si creda e, per questo appunto, diventa difficile agli intelletti grossolani, incapaci di cogliere lo spirito sottile di penetrazione.