Presto sarete così abituati a rilassarvi a volontà che questa serie di esercizi deliberati non sarà necessaria; vi sarete condizionati a tal punto che il semplice pensiero del rilassamento del vostro corpo e della vostra mente automaticamente lo porterà. Conoscerete l'esperienza così intimamente tanto che il rilassamento avverrà istantaneamente. Arrivati a questo punto potrete incominciare ad applicare la seguente tecnica per cambiare i vostri comportamenti. Respirate profondamente, lentamente ed ampiamente pensando alla sensazione di calma. Arrivati ad una calma olimpica, incominciate a vedervi e sentirvi agire come vorreste agire. Createvi delle immagini realistiche. Già solo facendo così a poco a poco potrete notare dei cambiamenti nel vostro comportamento quotidiano. Vi è infatti qui un inizio di autoipnosi. Nello stato di intenso rilassamento la vostra mente logica è infatti rilassata ed è facile che nuove suggestioni siano accolte dall’inconscio. Questo stato è la porta all’affioramento dell’inconscio. Praticatelo comunque anche se non avete da darvi nessuna suggestione. Abituatevi ad entrare in questa dimensione, e, quando sarà divenuta per voi un’abitudine acquisita, potrete procedere allora a tappe ancora superiori.