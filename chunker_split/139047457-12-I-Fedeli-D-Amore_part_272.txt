"Ier mattina" conferma che tutta la narrazione da I/37 a 15/54 è da ritenersi avvenuta in poco più di una giornata. E giungiamo così all'informazione importantissima del XX Canto: 20.124 Ma vienne omai, chè già tiene 'l confine 20.125 d'amendue li emisperi e tocca l'onda 20.126 sotto Sobilia Caino e le spine; 20.127 e già iernotte fu la luna tonda: 20.128 ben ten de' ricordar, chè non ti nocque 20.129 alcuna volta per la selva fonda Secondo un'antica credenza popolare sulla superficie lunare è visibile l'immagine di Caino, oppresso da un fascio di spine. La luna tocca il mare sotto Siviglia e si trova ora al confine tra i due emisferi (boreale e australe), cioè tramonta. La notte precedente ci fu la luna piena, che fu più volte utile a Dante nella selva buia.