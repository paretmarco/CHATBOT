Il tono alto ha anche forti risultati dal punto di vista psicoemotivo ed aiuta a superare le paure.. A poco a poco continuando sul percorso infatti (tanto più rapidamente quanto maggiore sarà l'applicazione) la fiducia in se stessi diventa continua, le idee parassite, gli stati emotivi dissolventi, le sollecitazioni sensorie sono dominate. La padronanza di se stessi aumenta, e ben presto i propri sensi, la propria sensibilità, il proprio intelletto si dirigono con la più grande soddisfazione. Da questo momento, divenuto idoneo a concentrare la propria energia psichica sopra un'immagine precisa, il potere della volontà è utilizzabile per agire in un modo regolarizzatore, per medicare o anestetizzare gli organi fisici. Quello che avviene è lo sviluppo naturale dell’influenza terapeutica ed infatti questo sviluppo umano corrisponde a quella che era stata definita dagli antichi la “Medicina di primo grado”. L’influsso magnetico può allora esercitarsi in tre maniere di base collegabili ai tre principi base e che agiranno combinate: la mano (magnetismo, affine alla moderna pranoterapia e collegata al principio G), l’occhio (fascinazione dello sguardo collegata al principio D) e la voce (voce che incanta collegata al principio A)201.