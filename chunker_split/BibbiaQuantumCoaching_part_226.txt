Dopotutto è successo in passato, no? E se è nel passato, non significa che non c’è più? Facciamo una prova usando l’emozione della rabbia come esempio: Ricorda un evento del tuo passato che ti porta a provare un senso di rabbia quando ci pensi. Adesso mentre ci pensi… è il ricordo dell’evento associato a questa emozione? Ti ricordi l’emozione di rabbia che provavi allora? Se te la ricordi, allora quella rabbia è tanto vera adesso come era allora. Risiede nella tua memoria come un qualcosa che ti ha fatto arrabbiare. E, se lo puoi ricordare nel presente, allora avrà anche un impatto negativo sul tuo futuro. Perchè? Perché se viviamo la nostra vita nel presente con del bagaglio eccessivo (roba irrisolta del passato), non ci sarà molto spazio per creare un futuro felice. Immaginiamo la mente inconscia come un guardaroba. Se il tuo guardaroba non è stato ripulito da tanto tempo ed è pieno zeppo di vecchi vestiti di cui non ti sei mai sbarazzato… ci sarà spazio per dei nuovi meravigliosi vestiti? Probabilmente no. Solo sbarazzandosi di cose vecchie si può fare spazio per cose nuove. Il tuo inconscio è molto simile.