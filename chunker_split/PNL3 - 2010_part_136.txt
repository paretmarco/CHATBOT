Ad esempio leggete una notizia sul giornale oppure guardate la televisione e date per vero quello che sentite o vedete. Se invece volete "leggere tra le linee" avete una tendenza a processate l'informazione in maniera indiretta. Quindi è cruciale se vogliamo dire ad una persona di fare qualcosa capire se farlo direttamente oppure indirettamente. La maggior parte delle persone ha sufficiente flessibilità da rispondere ad entrambe ma generalmente vi è una PREFERENZA. In ipnoterapia il fenomeno è accentuato in quanto il soggetto si “apre molto” all’operatore, e si verifica che alcune persone rispondono infatti meglio in ipnosi alle suggestioni dirette, mentre altri rispondono meglio alle suggestioni indirette. Per comunicare efficacemente è quindi opportuno che prendiamo in esame questa dimensione. Strettamente connesso a quanto detto ora è il lavoro svolto da Kappa, un ipnoterapeuta americano che analizza la dimensione diretta ed indiretta della comunicazione. Il suo lavoro permette infatti di gettare una luce interessante sul perché alcune persone sviluppano una strategia comunicazionale invece che un’altra. In genere la risposta alle suggestioni dirette è spesso correlata ad un tipo di personalità estroversa. La persona è attenta all’ambiente esterno. Invece la suggestionabilità indiretta è invece più connessa ad un tipo di personalità introverso attento alla propria realtà interiore.