Egli dice testualmente di uccidersi « per affermare la propria insubordinazione », e pensa quindi che la libertà di uno schiavo ribelle abbia qualche cosa a che fare con quella di un Signore, con quella di chi sa che non può esserci nessuno sopra di sè a cui ob bedire. Confonde lo stato di libertà interiore con lo stato contraddittorio ed isterico di chi, benché creda, si sforza di credere che non crede e vuoi provarlo a sè stesso. Si tratta, sí, di soggiogare la paura — l'espressione « Signore della Paura » è frequentissima nell'iniziazione; si tratta, si, di uccidersi per dar vita al dio, ma non è, questa, cosa da poter essere risolta con un semplice colpo di rivoltella. E la libertà che si tratta veramente di conqui stare, non è quella che, infantilmente polemica, si sfoga con la negazione e con l'arbitrio — ma è invece quella reale di una coscienza capace di recidere la sua connessione col tronco della vita mortale, e pur di sussistere.