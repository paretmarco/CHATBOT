E’ una via di eternità, in quanto l’ora, quando percepito, è indipendente dal tempo. L’epoca attuale porta l’uomo alla cerebralizzazione al vivere nel suo sé originariamente nato dall’interazione con gli altri. A questo sé non appartiene la coscienza e lo spirito. La coscienza e lo spirito appartengono alla parte più profonda dell’uomo. Tutto quello che è ottenuto, sia al primo che al secondo grado è ottenuto perché si è in parte risvegliata questa coscienza all’interno dell’uomo. L’uomo al terzo livello è al di là della sua parte emozionale e dei suoi pensieri. Li osserva e sa che è distinto da loro. I protocolli da noi recuperati e fino a qui trascritti coprono i primi due livelli. Nella nostra esperienza vediamo infatti che i protocolli relativi alla presenza sono solo accessibili dopo un lavoro previo. Nel nostro caso il primo livello sviluppa infatti energia ed attenzione alle energie, mentre il secondo la capacità di autodeterminarsi e di essere libero dai condizionamenti. Il superamento della paura è un prerequisito per la presenza. Ricordiamo che il lavoro per la presenza, anche se fa parte di una ricerca individuale, è più facile da condurre in gruppo.