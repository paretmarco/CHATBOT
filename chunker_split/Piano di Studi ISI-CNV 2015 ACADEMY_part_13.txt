Cosa sono i nostri sogni, le nostre idee se non costruzioni? Ma oggettivo e soggettivo non sono in realtà distinti. Il mondo dell’immaginazione ha anche una dimensione nel quale è totalmente tridimensionale e si pone come replica del mondo esterno. Alcune di queste proprietà sono imparate ed internalizzate dal sistema nervoso, come le leggi della geometria e della cinematica che governano il rapporto tra oggetti rigidi e non rigidi. Per fare queste costruzioni mentali utilizziamo i nostri sensi che ci convincono che il mondo sia tridimensionale ed abbia uno sviluppo temporale, ma i fisici quantistici suppongono una realtà totalmente diversa, dove anche la dimensione del tempo è essa stessa una costruzione. Noi possiamo percepire la realtà direttamente, ma per far questo dobbiamo liberarci da tutte le costruzioni mentali. Possiamo accorgerci facilmente di come il nostro sistema nervoso costruisca una realtà fisica lineare ed apparentemente certa per fini utilitaristici organizzando questo tutto in supposti rapporti di causa-effetto tra oggetti distinti. In un universo quantistico esiste solo la probabilità, ma il nostro sistema nervoso tende a muoversi su percorsi che pensa certi.