Le circolazioni sono allora un sistema che ci avvicina alla conoscenza del tempo nel suo riflesso fisico. Lo sguardo. Un’altra maniera pratica che porta ad una prima “intuizione” di alcuni significati di tale simbolo F è l’apertura dello sguardo. Infatti la forma circolare senza punto di individuazione corrisponde anche all’apertura totale dello sguardo (cosiddetta visione periferica totale non fissata su nessun punto). Tutti i simboli che adoperiamo in questo libro sono anche infatti realtà nella loro forma fisica stessa. In tal caso la vivificazione avviene aprendo totalmente lo sguardo senza però mantenere particolare attenzione alla visione centrale. Esercizio 8: Lo sguardo aperto Sedetevi ed osservate calmamente l’ambiente. Rendetevi conto della sensazione che consegue all’allargamento dello sguardo. Lo sguardo aperto vi porta in uno stato chiamato tecnicamente di “seconda attenzione” dove invece che l’attenzione specifica si fa largo l’attenzione generale. Un'interpretazione può anche vedere il serpente che si nutre di sè stesso come la coscienza indifferenziata. Infine l’Ouroboros è simbolo di manifestazione e di riassorbimento ciclico; è in unione sessuale con se stesso, autofecondatore permanente, come indica la coda infilata in bocca. Il sesso. Questo legame con il sesso non è casuale.