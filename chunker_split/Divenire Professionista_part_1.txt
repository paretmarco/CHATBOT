Dr. Marco Paret Diventare Professionista Nel campo delle nuove discipline Coaching, Counseling, PNL etc… Con la collaborazione del Sindacato SINAPE CLACS CISL ISBN 978-0-9793997-1-8 NLP International Ltd Prefazione Molti ricercatori, anche recenti,affermano che l’”uomo non utilizza pienamente tutte le sue potenzialità”. In altre parole, per qualche ragione, si limita riguardo a quello che potrebbe essere. Una ragione di ciò può essere che l’uomo è oggi molto distante da quello che è il suo essere naturale. L’uomo è parte dell’Universo. Nel momento in cui incomincia a creare una “civiltà” tende tuttavia a separarsi mentalmente dalla Natura e non essere più quello di prima, riducendosi ad un ambito creato da lui. Dimentica sé stesso. In pratica vi è come un livello che non gli è più accessibile. Da sempre questa condizione è stata intuita. Da qui nasce il desiderio di recuperare l’equilibrio precedente, quella che gli antichi greci chiamavano “l’età dell’oro”.