Per far questo dobbiamo utilizzare tutto noi stessi, anche la nostra mente inconscia e non solo il nostro ragionamento conscio. In pratica la nostra comunicazione non potrà limitarsi alla parte linguistico/verbale ma dovrà anche comprendere una serie di messaggi non esprimibili attraverso la parola e che permettono la comunicazione “da mente inconscia a mente inconscia”. Le quattro fasi essenziali dell’acquisizione di competenza Per arrivare a questo livello ci sono quattro passaggi: 1. Dapprima siamo “inconsciamente incompetenti”. In pratica non sappiamo come condurre efficacemente la comunicazione. Non siamo coscienti che possiamo migliorare la comunicazione, né lo pensiamo possibile. 2. Successivamente diveniamo “consciamente incompetenti”: cioè ci rendiamo conto che dobbiamo adeguare il nostro livello di conoscenza e competenza 3. Diveniamo allora “consciamente competenti” anche se la mente conscia quando opera è lenta ed inefficace. Un approccio razionale sarà sempre insufficiente. Nei nostri corsi spingiamo gli allievi a non essere eccessivamente analitici. Questo permette di passare alla fase successiva. 4. Diveniamo allora infine “inconsciamente competenti”. Cioè passiamo il compito alla nostra mente inconscia. Operiamo in maniera inconscia. Approccio della PNL3: utilizzare nella comunicazione anche il potere della nostra mente inconscia.