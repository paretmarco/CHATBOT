I concetti di numerologia appartengono integralmente alla scuola di Franz Anton Mesmer e sono tratti da un’opera anonima del 1780 dal titolo “Nouvelle Découverte sur le Magnétisme Animal ou lettre adressée à un Ami de Province, par un Partisan zelé de la Verité”. Alcune frasi, soprattutto nella prefazione e per spiegare alcuni concetti, sono del barone Du Potet, uno tra i più acuti (anche a giudizio dei suoi contemporanei) interpreti della tradizione magnetica. I concetti e le riflessioni sui simboli sono in generale ripresi da Franz Anton Mesmer, interpretati sulla base della conoscenza della stessa corrente esoterica da lui utilizzata come riferimento per l’utilizzo dei simboli e da noi conosciuta. Infine abbiamo inserito anche alcune tecniche derivate dall’originale iniziazione zoroastriana riportate a noi sia dal dr. Lefebure che dal dr. Hanish. I persiani erano conosciuti fin dall’antichità per la potenza delle loro tecniche. Il riconnettersi a tale tradizione iniziatica permette il recupero e la comprensione più profonda di parecchi concetti. Gli esercizi sono di varia origine.