E' nel mistero dell'occulto che si conservano come in un'arca santissima le purissime concezioni della verità', perché' occulto e' l'individuo onniscente residente nell'uomo, occulta diventa in eterno la sua conservazione pura delle cose e il mistero e' un dovere facente parte essenziale della conservazione pura delle cose. Dovunque il simbolo sacerdotale ha predicato questa proprietà' essenziale della conoscenza divina, e sempre il silenzio ha fatto parte essenzialissima della progressione ascensiva o evolutiva dello Spirito umanizzato. Tutta la prova della profanazione e' nel simbolismo stesso delle virtù' pure personificate innanzi alle plebi ragionanti. 36) Esaminiamo i due atti, l'involutivo e l'evolutivo; dall' empireo regno del fuoco nell'ordine dello Spirito purissimo, vertice del triangolo disegnato nelle pagine precedenti, la prima materializzazione e' espressa dall'aria nei quattro corpi semplici. L'aria e' detta corpo semplice, come la terra, come l'acqua, come il fuoco, pei soli programmi che guardano oggettivamente tutte le forme creatrici e create ma il novizio nella parola corpo deve leggere lo stato di esistenza dello spirito puro involuto, o evolventesi. Oltre a questo non vi e' nulla che si avvicini alla verità'.