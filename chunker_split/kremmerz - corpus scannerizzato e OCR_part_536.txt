Durante le 24 ore successive è bene astenersi da cibi provenienti da animali morti. Tutti permessi gli altri. Bevande a volontà, ma niente vini o alcoolici nelle 24 ore. Durante la pratica condurre una vita senza eccéssi; in ogni caso armonica con. le proprie energie, per mantenersi sani e preservarsi da infermità. Le infermità vanno curate con metodi e medicine ordinarie. - In caso di infermità tali da incidere notevolmente sulla efficienza fisica e soprattutto con temperatura febbrile, si sospende il rito (senza mai sospendere l'astinenza dai rapporti sessuali con donne) per riprenderlo a guarigione ristabilita. L'anno astronomico è di 360 giorni ed essendo il rito novenario, ritmo di gestazione alchimica analogico alla gestazione umana, quando tutte le circostanze coincidono si hanno 40 operazioni; e sono i 40 giorni spesso citati dai Maestri e ripetuti nella leggenda del diluvio. Gli impreparati li hanno ritenuti consecutivi. Ma accade raramente che tutte le circostanze coincidono, ed è questo il compasso astrologico di cui è cenno nel "Corpus".