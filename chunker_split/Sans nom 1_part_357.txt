L’atteggiamento esterno dell’uomo padrone di sé non è come molti immaginano, quello di un invasato mosso dalla tarantola e che butta a soqquadro mezzo mondo. E’ quella di un uomo calmo, sempre uguale a sé stesso, senza boria e senza umiltà. Il volontario ha uno sguardo diritto e sicuro, parla lentamente e la sua vove è piena, dice, se è il caso, “non lo so” e “chiedo scusa”. Ha un’aspetto correttissimo ma non affettato. Il suo discorso è esatto, preciso, ma senza fiorettature stilistiche. Non critica alcuna persona, bada piuttosto a fare. Esprime sinceramente la propria opinione se richiesto, ma si guarda dall’imporla quando non occorre farlo. E’ nell’azione. Lavora ed è in grado di mantenere sé stesso al livello che vuole. Quando lavora, lavora; quando mangia, mangia; quando si diverte, si diverte; e quando dorme, dorme. Non fa nulla di inutile, e da sempre uno scopo preciso, chiaro e immediato alla propria attività.