Le limitazioni dell’ego sono allora superate attraverso l'espansione verso il "sole". Il principio, enunciato è che la “fame” è il principio sia della nascita creaturale che della rinascita, e ciò che sospinge verso il corpo è anche ciò che sospinge verso l’eternità. Come mettere in atto tutto ciò? Un metodo di sviluppo331 è portare allora ad una abnorme intensità le forze del desiderio, dirette su di un simbolo di crescita. Il processo descritto è il seguente: “il desiderio magnetico della volontà animica è il creatore della … nobile e dolce luce di Dio. Sotto il possente desiderio, l’anima si accende in una chiara luce, ove la vergine celeste si leva trionfante…il fuoco interno dell’uomo desiderante inghiotte questa celeste presenza della luce, che l’anima immagina con brama, attira a sé diventa presente – poi brucia chiaramente e produce in sé una bella e chiara luce”.