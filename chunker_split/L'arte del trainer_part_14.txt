L'IMPORTANZA DEL MESSAGGIO INCISIVO La capacità di rendere i nostri messaggi incisivi e penetranti e quella di interpretare correttamente i bisogni dei nostri interlocutori, generando un clima di sintonia ottimale, rappresenta un potentissimo strumento di lavoro.La PNL si presta come uno strumento estremamente duttile e versatile nella ristrutturazione di tutte quelle problematiche insite nelle relazioni umane. La PNL forma veri e propri professionisti della comunicazione in grado di utilizzare questo potentissimo strumento nei contesti d’interesse, studia in particolare le dinamiche della comunicazione non verbale; attraverso tecniche specifiche si potrà imparare a utilizzare tutti i segreti della comunicazione non verbale per guidare il nostro interlocutore. ASPETTO ECOLOGICO DELLA COMUNICAZIONE La tecnologia della PNL non si presta ad essere utilizzata come forma di coercizione, bensì come strumento per ottimizzare le relazioni umane (relazioni “win-win”). Gli strumenti della PNL, proprio per la loro potenza ed efficacia, sono stati ideati secondo modalità “ecologiche”, ossia, non devono avere risultanze negative per le persone coinvolte nella relazione e per l’ambiente; ne consegue che ad esempio nel caso Agente/venditore, non potrà utilizzare la tecnologia della Comunicazione Creativa per imporre il proprio punto di vista al cliente o costringerlo all’accettazione di una proposta commerciale contro la sua volontà.