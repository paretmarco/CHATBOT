A poco a poco cominciano a verificarsi brevi appari zioni, fino al momento in cui il dio diviene visibile — e da allora in poi tale rimarrà sempre per il mago. Segue una fase speciale della concentrazione, che mira ad ani mare l'immagine ormai presente. Infatti questa, ad un tratto, acquista movimento. Essa si muove, i suoi occhi guardano, la sua bocca si apre e parla — tu odi la sua voce, senti il contatto delle sue mani quando ti tocca, vibri per la radiazione che parte da lui. Giunti a questo punto, la chiusura può essere rimossa. Il mago nasce dal suo ritiro con la creatura che egli ha generato e che può esteriorizzarsi e rendersi visibile anche ad altre persone. Essa è uno strumento invisibile della volontà del mago: non limitato come lui da materia, spazio e luogo, può molto di ciò che gli uomini non possono a causa di queste condizioni.