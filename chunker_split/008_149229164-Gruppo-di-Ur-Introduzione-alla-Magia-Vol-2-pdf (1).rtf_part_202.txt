Ma di questa non ti accorgi, perché il tuo « tempo » è diverso e cosí in seno all'Essere stesso tu vivi il mondo dell'« altro », tu vivi il mondo degli spettri, tu vivi il mondo che non è, il mondo degli uomini — fino a che per il caso degli eventi mortali, o per l'Arte e il Rito, in un dato punto di tua vita si produca una corrispondenza: gli occhi allora per un istante si aprono nel miracolo del risveglio: è l'assoluta visione — o l'assoluta azione. Tu non sei piú tu, il mondo non è piú mondo — tutto è un'altra cosa. Sol che il tuo essere animale, piú pronto, subito non intervenga ad attrarti altrove lo sguardo, la nebbia, per un attimo, si è squarciata: tu conosci la Co noscenza — e, nella conoscenza, la natura della Realizza zione e della Liberazione.