L’eretismo o potenziale nervoso, inteso nel senso spiegato e non già spinto fino a provocare una monomania nervosa, è la vera fonte dalla quale zampilla la disposizione a volere, ad agire a compiere realmente quelle funzioni specifiche proprie dell’individuo sano e vivente. Questo potenziale nervoso può essere trasmesso ad un’altra persona ed avere anche potenzialità terapeutiche. Esercizio 68: assorbire vitalità dall’universo Assumendo ad esempio un ritmo lento di inspirazione ed espirazione, ed al contempo portando la mente all'idea di assorbire vitalità dall'universo, vi è un effettivo aumento di questa. Esercizio 69: il pilastro centrale Un altro metodo, un poco più complesso, è quello conosciuto come la tecnica del pilastro di mezzo descritto da Israel Regardie202 proprio a tal proposito. La procedura è fondamentalmente semplice, e basata sulla formulazione immaginativa di vari centri di luce piazzati nel corpo dalla corona del capo fino ai piedi. Vi si immagina dei nomi che vi vibrano, e la combinazione di pensiero, suono e colore risveglia nel sistema psicofisico una vasta quantità di energia. Questo potere può essere trasmesso facilmente da una persona all'altra, e questo grazie al semplice contatto.