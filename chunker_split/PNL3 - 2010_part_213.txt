Quello che permetterebbe al tipo quattro di crescere è capire che ogni amore è umano e non potrà mai essere qualcosa che porta la persona alla sua essenza. L’essenza e la serenità non dipendono dall’amore umano nella stessa maniera con cui non dipendono dai soldi. L’essenza di una persona è, punto e basta e nell’esistere una persona è capace di esprimere amore. Ne consegue che l’unica strada possibile per mantenere la credenza che l’amore umano sia una soluzione è avere un amore idealizzato. Questo porterà però all’equivalenza dolore = mantenimento del modo di essere abituale della persona. In fase tragica il tipo Quattro si concentra quindi sui lati positivi dell’oggetto d’amore perduto, idealizzandolo oltre misura. Un suo atteggiamento classico è la “melanconia”.32 Infatti il confronto con la realtà lo stimola meno, vedendo la realtà e il momento presente come prove per il “bellissimo momento futuro che verrà”. Di fatto hanno una tendenza a sabotare quello che hanno a disposizione vivendo nella convinzione che arriverà quello che idealizzano e che finalmente risveglieranno il loro Sé.