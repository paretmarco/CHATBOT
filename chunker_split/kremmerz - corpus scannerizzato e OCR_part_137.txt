Sembrandomi sufficiente il commento, passo senza aggiungere molto alla enumerazione dei digiuni purificatorii - consistendo principalmente la iniziatura alla Magia divina, alla magia suprema, in questo continuo vigilare dell'individuo su se stesso fino a ridursi, scevro di ogni influenza terrena, mondo di ogni impurità' metodica, ad una semplicità' edenica da cui i nostri esseri predecessori rifuggirono per seduzione e per ignoranza. I 32-1) Il digiuno e' la regola iniziale purificatrice. Mangiare, vuol dire convertire i cibi introdotti nel nostro organismo nell'organismo stesso che li ingerisce. Il nutrimento del corpo rappresenta una necessita' infernale e una imperfezione di esso. Lo stato spirituale, senza l'involucro corporeo, e' una idealità' di non nutrimento e di vita per se'. Lo stato di umanizzazione invece segue una decadenza (involuzione) della spiritualità' intelligente in una spiritualità' più' bassa, più' terrigena, più' materiale che l'alta spiritualità' umanizzata non sia.