Essi si riferiscono alle organizzazioni collettive controllate da Maestri consapevoli e suffragati da moltissime altre condizioni che il novizio in attività di vita profana non può neppure' sognare. (..) RITO PREPARATORIO PER LE INIZIANDE Nelle 24 ore precedenti il Rito e nelle 24 successive, occorre astenersi da cibi provenienti da animali morti. Tutti permessi gli altri. Bevande a volontà, ma niente vino o alcoolici nelle 24 ore precedenti e seguenti il Rito. Il Rito va compiuto nell'oscurità e a digiuno. Si ricordi che nella Messa il celebrante si comunica a digiuno. L'ora massima è quella che precede l'alba. Occorre, comunque, che siano trascorse 4 ore da cena leggera e bisogna rispettarne tre dopo il Rito. Durante la pratica condurre' una vita senza eccessi, in ogni caso armonica con le proprie energie per mantenersi sane e preservarsi da infermità. Le infermità vanno curate con metodi e medicine ordinarie. In caso di infermità tali da incidere notevolmente sull'efficienza fisica e soprattutto con temperatura febbrile, si sospende il Rito per riprenderlo a guarigione completa. Così pure si sospende il Rito durante il periodo delle mestruazioni. Il Rito va eseguito con ritmo di 9 ossia l'operazione deve essere eseguita entro e non oltre il 9° giorno dalla precedente.