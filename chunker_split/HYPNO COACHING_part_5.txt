Uno degli strumenti più forti per guidare la mente sono le domande. Si dice popolarmente: “chi domanda comanda”. Le domande creano attenzione in una direzione. L'attenzione crea FOCUS. Il FOCUS a sua volta crea e rinforza le connessioni mentali nel cervello. Nessuna domanda è quindi neutra. Il cervello è un mondo quantico dove il modo in cui osserviamo le cose ha un impatto sul risultato; in altre parole: “La domanda che ti poni ha un impatto su ciò che viene osservato” Porre attenzione in una particolare direzione è infatti sempre una scelta, e la qualità della nostra vita dipende dalla qualità delle nostre scelte L'atto mentale di focalizzare l'attenzione mantiene in funzione i circuiti associati con ciò su cui è focalizzato. Per focalizzare l’attenzione il coach utilizza la sua COMUNICAZIONE NON VERBALE ed una serie di DOMANDE. Le domande per hypno-coaching. Domandando, creiamo attenzione alla realtà. Esse sono un aspetto fondamentale per il lavoro del coach. Attraverso di esse stimoliamo il coachee, lo spingiamo a trovare nuove soluzioni ed a stabilire una scala di priorità utili. Il coach procede in forma “maieutica”.