La piú alta e primordiale fra esse tutte è quella pura- mente uranica. Il cielo nel suo carattere di realtà lumi- nosa, sovrana, distante e immutabile sta qui al centro e fa da base ad un ciclo di figure divine corrispondenti. In un riferimento storico, ciò corrisponde al ciclo boreale e si ritrova in quanto di questo ciclo conserva le tracce. Sùbito dopo viene la fase solare, nella forma nordico- atlantica del simbolismo dianzi trattato. Il Sole prende il posto del cielo e passa al primo piano. Però qui spesso si mantengono i valori della fase precedente, ove nel dio solare si consideri essenzialmente il carattere di pura luce, come ne è per es. il caso nel simbolismo, esso stesso d'origine iperborea, di Apollo, il quale personifica ap- punto il principio della luce immutabile in contrapposto a Helios, che è il sole nel suo aspetto di ente e di luce che hanno nascita e tramonto. Quando questo principio del morire-rinascere prende il sopravvento, ci si trova già ad una terza fase, cui è propria una caduta di livello spirituale.