Una maniera di spiegare questi fenomeni è vedere il tempo psicologico come una creazione dell’ego. Il tempo è allora qualche cosa che non esiste al di là dell’ego, nella stessa maniera come in fisica il tempo non esiste al di là del campo gravitazionale. La realtà sembra essere che il tempo lineare è un’illusione, e che la totalità del tempo esista come un tutto unico, accanto al presente. Kant diceva che non esiste il tempo. Il tempo è solo una categoria della nostra mente della quale abbiamo bisogno per ordinare le esperienze, qualcosa che imponiamo al mondo, come parte del nostro “apparato percettivo”. Come dice lo psicologo Kurt Dressler “nella sua vera essenza la realtà sembra conoscere solo unità ininterrotta e presenza. Alla nostra coscienza si mostra come successione temporale”. Notando che la visione lineare monodirezionale del tempo non ha spazio nella fisica moderna, il fisico Paul Davies osserva che o la fisica non porta sufficientemente attenzione alla nostra mente conscia o piuttosto il passaggio del tempo è solo un’illusione creata dalla nostra mente. Altri osservano che la nostra mente deve creare un senso del tempo lineare per organizzare l’esperienza e rendere possibile la sopravvivenza.