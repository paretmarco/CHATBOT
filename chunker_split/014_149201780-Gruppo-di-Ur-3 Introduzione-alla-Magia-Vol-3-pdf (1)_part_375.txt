In un certo modo, la lotta espressa nella precedente immagine è ancora aperta: se l'uomo rappresenta, almeno sulla terra, l'ultima posizione conquistata, essa, come la posizione piú avanzata, è la piú aspra a mantenere. Gli sbandati, i caduti, i disertori, quelli che travolti dalle passioni animali sono di nuovo aspirati e ridissolti in forze che li riportano indietro, attraverso contatti con le forze occulte dell'animalità, sono senza numero. La dottrina della metempsicosi viene qui nella sua giu- sta luce. Essa è vera, nel senso che è reale la possibilità di un processo involutivo, per il quale non si ha — come nell'interpretazione grossolana — il passar dell'anima di un uomo nel corpo di un singolo animale: ma si ha invece il suo riassorbimento nell'ente o archetipo, che costitui- sce la matrice delle nascite animali di una data specie, la cui direzione occulta sia affine a quella che ha infor- mato tutta la vita di un tale uomo. Ricordando quello che è stato detto più volte in queste pagine si può peraltro ritenere che, anche a parte tali « sa- crifici » degli uomini agli « animali sacri », esistano altre possibilità e sedi di ríassorbimento.