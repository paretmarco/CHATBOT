Ed il rito fu celebrato per mesi e mesi, ogni notte, senza sosta. E noi sentimmo, meravigliati, accorrervi for- ze di guerra e forze di vittoria; e vedemmo balenar nella sua luce le figure vetuste ed auguste degli « Eroi » della razza romana; e un « segno che non può fallire » fu si- gillo per il ponte di salda pietra che uomini sconosciuti costruivano per essi nel silenzio profondo della notte, giorno per giorno. La guerra immane, che divampò nel 1914, inaspet- tata per ogni altro, noi la presentimmo. L'esito, Io co- noscevamo. L'una e l'altra furono visti là dove le cose sono, prima di esser reali. E vedemmo l'azione di po- tenza che una occulta forza volle dal mistero di un sepolcro romano; e possedemmo e possediamo il breve simbolo regale che le apri ermeticamente le vie del mondo degli uomini. -4- 1917. Vicende varie. E poi il crollo. Caporetto. Un'alba. Sul cielo tersissimo di Roma, sopra il sacro colle capitolino, la visione di un'Aquila; e poi, portati dal suo volo trionfale, due figure corruscanti di guerrieri: i Dioscuri. Un senso di grandezza, di resurrezione, dí luce.