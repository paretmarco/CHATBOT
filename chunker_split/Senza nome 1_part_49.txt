Infatti tali simboli portano molto l’accento sulla meccanica del processo magnetico. I simboli sono originali. Riportiamo nel riquadro sottostante la parte iniziale della “Théorie du Monde et des Etres Organisés” (1784) con alcuni dei simboli che ora andremo ad esaminare. Dio Il triangolo è il simbolo di Dio, ma anche della coscienza e dello Spirito, ed allegoricamente è rappresentato dal numero 3. E’ l’elemento primario. Nell’idea mesmerica Dio, che è Spirito, crea l’universo tramite il movimento iniziale, così anche può farlo lo Spirito dell’uomo, che partecipa della stessa Natura. Il simbolo del triangolo è polivalente. Ci riporta anche al concetto del fluido magnetico, che è come un fuoco. Ed infatti il fuoco è simboleggiato alchemicamente da un triangolo rivolto verso l’alto. Il fuoco è anche collegato alla volontà, elemento fondamentale per il magnetista. Materia La doppia spirale è il simbolo della Materia. Dice Carl Gustav Jung: "Gli alchimisti, che alla loro maniera consocono di più riguardo al processo di individuazione di quanto I moderni sappiano, hanno espresso questo paradosso attraverso il simbolo dell’ourobouros, il serpente che si mangia la coda.