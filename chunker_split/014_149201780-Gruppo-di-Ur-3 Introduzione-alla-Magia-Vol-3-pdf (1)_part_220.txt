Ad una tale concezione, piú che semplicistica, si deve opporre quella di una molteplicità di condizioni di esistenza, fra le quali la condizione corpo- rea e terrestre non è che un caso particolare e quasi una sezione fra le tante che si possono eseguire nel plenum di un tutto. Cosi, di rigore, la designazione generica di « realtà metafisica » va applicata a tutti gli stati dell'essere, una vol- ta escluso quello dell'individuo umano terrestre. Per esem- pio, quando nelle nostre scienze si parla degli Elementi, dei Sette (i Pianeti), dei Dodici (lo Zodiaco), si tratta di ri- ferimenti simbolici relativi appunto a stati « metafisici » molto distinti, contrassegnati dagli Antichi con pianeti e con costellazioni per esser realmente tanti mondi, proprio come quello che sulla terra si rivela attraverso spazio e tempo. La designazione « realtà metafisica » può però ave- re un significato piú specifico se si prende il termine « na- tura » nei senso antico di cp(xna: questo riprendendo non solo il mondo corporeo, ma, in fondo, tutto ciò che è mani- festazione, come realtà metafisica è allora da intendersi il trascendente, l'Incondizionato.