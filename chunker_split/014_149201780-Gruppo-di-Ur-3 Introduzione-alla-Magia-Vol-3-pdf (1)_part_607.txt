Naturalmente, là non mancavano Italiani curiosi di ren- dersi conto dei fenomeni di cui sí dicevano capaci certi ambienti mussulmani. E la cosa cominciò appunto cosf, che alcuni funzionari italiani, in contatto con notabili arabi — soprattutto per iniziativa di Carlo Conti Rossini, Segre- tario Generale per la Tripolitania, che a questo fine s'intese con Hassuna hev Gurgi, amministratore dei beni delle co- munità religiose arabe — ottennero di poter assistere ad alcune sedute fachiriche nella Zauia es-Sagira di Tripoli. A dire il vero, ci fu dato di assistervi solo in incognito, da un ambiente vicino, attraverso una grata di legno, la quale tuttavia permetteva una visibilità perfetta. Degli Ara- bi erano seduti a terra, in circoli concentrici, e si misero a praticare una ben nota, primitiva tecnica dell'estasi, consi- stente nel ripetere formule e nel muovere in pari tempo ritmicamente il corpo e soprattutto la testa, a destra e a sinistra, in avanti e indietro, fino ad inclinazioni tali da far sembrare la testa stessa quella disarticolata di un burattino: il tutto, con accompagnamento sordo di tamburo.