76) L'errore comune e' di credere al magnetismo solamente nella forma studiata dai profani, cioè' solamente nell'azione di un agente attivo su di un corpo passivo umano, tanto da vederne l'apparente fenomeno di sonnambulismo, fenomeno ipnotico fino alla catalessi totale, e si immaginano (23) il fluido che si sprigiona dalle mani e invade il corpo del soggetto. Gli ipnotisti gridano: non vi e' fluido, ed hanno ragione perché' essi non lo immaginano. I magnetizzatori della scuola mesmeriana dicono invece: tutto il magnetismo e' fluido, ed hanno ragione lo stesso perché' lo immaginano e lo creano. Nella scuola sacerdotale magica, di cui noi siamo i depositari di tutti i segreti, non si magnetizza ne' col fluido, ne' senza fluido, ma in tutti i modi, col contatto, col fiato, coll'incantesima, con lo scongiuro, con la musica, con l'effetto fisico, con l'amore sensuale, con la fame, con la voluttà' dello stomaco, con le bevande narcotiche o filtri chimici... perché' uno e' il magnetizzatore potente, tutti gli altri sono accessori e mezzi transitori, la Volontà'.