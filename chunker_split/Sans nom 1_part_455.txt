Risentirete ad occhi chiusi come una sensazione, data dall’energia che avete caricato nel corpo.342 La fase successiva è la “divisione del corpo”. Incominciate a passare di nuovo mentalmente in rassegna le differenti parti del vostro corpo: testa, braccia, tronco, gambe, e le suddivisioni di queste parti: i gomiti e i polsi, le dita, le ginocchia, ecc. In ognuna di queste parti, e precisamente ad ogni articolazione, voi risentirete una tensione, come una specie di stiramento che contribuisce a dare rigidità al corpo. Dovete allentare, ed annullare questa tensione, in modo che il vostro corpo risulti come un ammasso di parti senza alcun legame fra loro. Così le braccia dovranno p. es. ricadere divise nelle loro tre parti: all'omero, al gomito, al polso, come se queste parti non fossero unite tra loro che con un semplice filo di refe. Le vertebre della spina dorsale dovranno snodarsi le une dalle altre; le gambe ricadere pesantemente, le falangi delle dita divenire indipendenti, ecc. Insomma voi non dovete sentire il vostro corpo più teso di quello che non sia il corpo di una marionetta.