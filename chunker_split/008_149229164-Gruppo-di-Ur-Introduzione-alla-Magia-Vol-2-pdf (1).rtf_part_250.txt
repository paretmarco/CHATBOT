Ancora una volta, anche in questi frangenti, nel campo di queste ultime possibilità, il frenare la mente, il non cedere alle emozioni irresistibili di attra zione o di repulsione, le quali giuocano l'anima, sono indicati come il fattore decisivo. 1. Se, di nuovo, si viene meno, ciò vuoi dire che nell'anima prevale la « brama », la sete di vita, di incar• nazione terrestre. Un ultimo resto di libertà viene con. templato, per evitare date nascite. In ogni caso, l'epilogo si lega ad una situazione quasi freudiana: per un cieco. torbido appetito l'anima ancora disincarnata vedrebbe la coppia, unita in un amplesso, che dovrà generarla. Se la precedente esistenza era stata di uomo, essa brama chi sarà sua madre, se di donna, chi sarà suo padre. Essa fa proprio il godimento dei due nell'orgasmo; con il che è attratta nella matrice. Allora la coscienza è spezzata, le « acque » si richiudono sul caduto, che « rinascendo muore » fino a che al nuovo termine, con le possibilità date dalle nuove cause che creerà, sarà ricondotto dinnanzi alle stesse prove.