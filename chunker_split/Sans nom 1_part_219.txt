Tale fase, che in realtà ancora un prolungamento dell’essere, in quanto avviene su di una montagna, che è per quanto alta, ancora parte della terra, cioè dell’uomo, e precede quella successiva di salita attraverso i sette cieli ed il “superamento” dei principi stessi. Abbiamo quindi dapprima il Purgatorio con sette cornici (equivalenti terreni dei pianeti) e con ciò lo scioglimento delle “compulsioni” che ci allontanano dal centro e ci impediscono di riunificarci ed essere veramente uomini. Superate le compulsioni, si è cima al monte del Purgatorio, nel paradiso terrestre, ovverosia il massimo stato raggiungibile senza elevazione energetica. Successivamente Dante potrà salire ancora attraverso i sette cieli (l’espressione “essere al settimo cielo” viene proprio da questa antica tradizione). E’ la fase dell’”esaltazione”. Nella “Divina Commedia” il Paradiso appare allora come un mondo immateriale, etereo, diviso in nove cieli: i primi sette prendono il nome dai pianeti del sistema solare (nell'ordine Luna, Mercurio, Venere, Sole, Marte, Giove, Saturno), gli ultimi due sono costituiti dalla sfera delle stelle fisse e dal Primo mobile.