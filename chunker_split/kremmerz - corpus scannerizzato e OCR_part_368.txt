Alla sommità' del pentacolo di Cagliostro e' la parola tacere; ordinariamente si dice e si crede che il tacere prescritto dai nostri statuti significhi il non parlare con la bocca; poiché' l'umanità' e' ancora tanto ignorante che non riconosce altro mezzo officiale per manifestare i propri pensieri che i suoni articolati o le parole scritte, ma il novizio, al corrente di tutti gli studi che già' cominciano a preoccupare i ricercatori scientifici profani dell'anima umana, deve intendere che oltre la bocca come organo di trasmissione del pensiero esiste il cervello o meglio il pensiero che il volgo crede il risultato di una funzione orgasnica del primo. Ma per classificare noi il silenzio nella categoria dei metodi psichici, e' facile intendere che il pensiero e' per noi un movimento o azione della psiche o anima, che e' indipendente funzionalmente da tutto ciò' che di meccanico possa esistere negli organi e nei centri sensori del corpo umano. 95) Le parole psiche, psichismo, psichico nel linguaggio moderno delle umane investigazioni non hanno che il valore di anima, come etimologicamente psiche vuol dire.