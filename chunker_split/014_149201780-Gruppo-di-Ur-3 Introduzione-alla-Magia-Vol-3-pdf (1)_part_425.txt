La seconda è la continua attenzione su tutto ciò che accade in noi, su tutto ciò che sperimentiamo. La terza è il pervadere la parte sottile, occulta della corporeità con determinati stati: a tale sezione si riferiscono le discipline qui descritte. Esse investono varie zone: I capo e spina dorsale; II dal capo, attraverso il cuore, nel corpo; III dal cuore, a tutta la persona; IV dal cuore, attraverso gli occhi, nell'ambiente. Quanto alla quinta disciplina, essa propizia un moto di ritorno: dall'ambiente animato, verso di noi. Ancora due punti. Primo: i sei esercizi paralizzano l'in- flusso nocivo che può venire da altre discipline esoteriche, facendone restare iI solo lato favorevole. Secondo: essi as- sicurano una salda base al lavoro di concentrazione, di me- ditazione e di contemplazione. COMMENTO Per comprendere la portata e il vero significato delle di- scipline qui riferite, bisogna rendersi conto di quel che anche la psicologia moderna ha presentito, cioè dell'esi- stenza, nell'essere umano, dei cosiddetti « complessi », no- di di energie psichiche aventi una vita propria, tali da sot- trarsi in gran parte al controllo dell'Io di veglia.