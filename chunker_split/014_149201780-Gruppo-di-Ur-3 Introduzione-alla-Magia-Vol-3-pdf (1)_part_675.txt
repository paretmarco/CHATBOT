Il secondo requisito è la chiave di ogni decorso ini- ziatico dell'esperienza, anche per prevenire i pericoli del- la sua deviazione e, in generale, del servaggio dalla droga. L'atteggiamento attivo è simile a quello di chi, pronto, aspetta per spiccare un salto. Perciò non si deve attendere semplicemente che le sensazioni e i mutamenti della coscienza si manifestino, ma come un ragno che sta attento al centro della rete, occorre afferrarle subito e farvi corrispondere un atto della propria coscienza. In secondo luogo, l'atteggiamento di attività significa non lasciarsi sorprendere e sopraffare dalle sensazioni, per quanto intense, inaspettate, seducenti e meravigliose che siano; al loro presentarsi, all'aprirvisi, vi si deve unire una forza propria. Per esempio, se la sensazione ha la carica cinque, per l'aggiungervisi dell'Io (che, però, ciò facendo non deve alte- rarla né interromperla) la carica non dovrà essere, di- ciamo, sette. Si avrà cosí un vantaggio di due di fronte allo stimolo. Questa è, anzitutto, la condizione affinché non si passi al regime delle sensazioni passive nelle quali viene attivato soltanto il corpo di sensazione, con regresso della volon- tà, come nel corso normale dell'azione degli stupefacenti sul profano.