OBIEZIONE L'obiezione rivela la mappa del mondo del nostro interlocutore ed è quindi utile per poterla conoscere e ricalcare e creare quindi Rapport (vedi Ricalco, Rapport), al fine di cercare di portarlo a capire anche il nostro punto di vista dopo che abbiamo capito il suo (vedi Guida). Se vogliamo convincere una persona del nostro punto di vista non conviene mettere in discussione le sue opinioni, altrimenti si creerà distonia a chiusura, ma invece rispettarle e comprenderle. Dobbiamo cercare di entrare nella mappa del mondo del nostro interlocutore (vedi Ricalco) per comprendere le sue esigenze e verificare se l'obiezione derivi da errate credenze e da una cattiva interpretazione della conversazione. Per creare il Rapport potremmo incominciare ricalcando il Sistema rappresentazionale primario (vedi) attraverso un uso appropriato dei predicati e della fisiologia. Qualora il nostro interlocutore esprimesse un'obiezione potremmo inoltre ricalcare anche quest'ultima nel seguente modo: "Capisco che Lei sia preoccupato a causa di (ripetere le motivazioni addotte) e comunque penso anche che (portare le proprie opinioni)".