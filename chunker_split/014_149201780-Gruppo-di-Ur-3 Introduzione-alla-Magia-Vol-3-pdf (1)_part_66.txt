Come vi è una eredità fisica, bio- logica, cosi ve n'è anche una psichica e spirituale, in vista della quale si giustificava, nelle società tradizionali, quel principio di chiusura e di casta, che tanto sembra intolle- rabile alla demagogia e all'individualismo dei nostri giorni. Come un animale non diviene domestico di colpo, cosi pure solamente la lenta e tenace acquisizione, conservazione e preservazione di disposizioni sottili dell'essere sulla base di una influenza dall'alto, disposizioni trasmesse di generazione in generazione, davano alla tradizione aristo- cratica un valore effettivo ed oggettivo: a tal segno, che portare un dato nome illustre e date « armi » significava an- che possedere di fatto, come preformazione psico-fisica e sottile, l'eredità virtuale di forme differenziate di interesse, di sensibilità e di istinto: partendo dalle quali il singolo si trovava in una posizione privilegiata per tendere ad una elevazione e ad un compimento, che ad altri già quanto ai suoi semplici presupposti avrebbe richiesto, di massima, una vita di sforzi, di esercizio e quasi di violenza su sé stessi.