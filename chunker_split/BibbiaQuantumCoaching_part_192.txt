Feedback e controllo finale Quello che segue è un piccolo manuale al riguardo del coaching per i gruppi. Nella nostra formazione la metodica dell'enneagramma sviluppata secondo l'insegnamento della nostra scuola acquista particolare importanza per questo tipo di coaching, in quanto può integrare i metodi tradizionali, permettendo di individuare i punti critici di evoluzione del gruppo ed agire al riguardo. La dimensione collettiva del Coaching di Gruppo Concepire il coaching al di là di un approccio individuale e farne uno strumento efficace di accompagnamento dello sviluppo della performance e della creatività di un gruppo è una nuova dimensione di questa disciplina e costituisce la sfida di qualsiasi LEADER. Il fine del coaching di gruppo è accompagnare e sviluppare la performance collettiva di un’èquipe, in maniera seguita e misurata. Il tutto si può accompagnare anche a una trasformazione culturale del modello di management di un’organizzazione. Il coaching collettivo perette di creare un miglior livello di comunicazione tra i collaboratori, di migliorare la motivazione di ciascuno oltre che essere l'occasione per intervenire su aspetti operativi come l’organizzazione od il ricorso all’attività di delega.