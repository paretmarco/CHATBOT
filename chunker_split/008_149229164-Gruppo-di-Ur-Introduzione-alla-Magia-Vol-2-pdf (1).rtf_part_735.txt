« D'un tratto [il cuore] diviene cosi lieve, da cessare di battere; allora si manifesta il respiro vero e la forma del cuore diviene cosciente... Quando il cuore è lieve, anche il respiro si fa lieve » (p. 125). Si può chiamare ciò lo scioglimento del vincolo del cuore. La pratica sembra comportare un vero « regime del fuoco » in senso ermetico, ed anche il simbolo ermetico del « covare » (= cuocere) viene usato (2). Appunto di covare parla un trattato esoterico, il « Libro dell'Elixir menzionato dal testo, che dà per « chiave magica » la for mula: « il cuore stando sempre in ascolto ». Allora — è detto — l'energia del calore non subisce interruzione giorno e notte « e lo spirito primo si desta alla vita ». Ciò tutta via non avviene prima che « sia stato fatto morire il cuo re ». La spiegazione è: « Uccidere il cuore non significa che esso si dissecchi e muoia, ma invece che, indiviso e rac colto, si faccia uno » (p. 126-7).