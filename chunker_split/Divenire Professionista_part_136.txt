Scendere in corte, oppure infilare il soprabito o avvicinarvi ad uno scaffale e prendere un determinato libro. Il compito - ripetiamo ancora una volta - non consiste nell'eseguire l'azione, ma nell'eseguirla concentrandovi sopra unicamente il pensiero ad esclusione di ogni pensiero estraneo. 20. La respirazione integrale. Si tratta di respirare ritmicamente, concentrando su questo esercizio tutta l'attenzione di cui gli esercizi precedenti vi avranno resi capaci. Ecco come si eseguire l'esercizio di respirazione integrale da noi raccomandato non solo come una ottima ginnastica fisica, ma anche per i suoi benefici effetti sullo spirito. Posizione corretta: testa alta e mento rientrato; il petto sporgente, le spalle mantenute in basso e spinte all'indietro, il collo parimenti ben indietro. Incominciate ad espirare, esalando dai vostri polmoni tutta l'aria che potete farne uscire. Espellendo l'aria il pi√π possibile vi preparerete a fare una inspirazione lunga e completa. Non cominciate mai a riempire i vostri polmoni d'aria pura prima di averne estratta tutta l'aria viziata. Nella posizione descritta, dopo aver vuotato i polmoni, esercitatevi a respirare facendo delle inspirazioni lunghe, continue e regolari. Voi avrete l'addome rientrante quando incominciate l'inspirazione ; e inspirando farete sporgere gradatamente l'addome quindi allargherete il petto avanzando lo sterno.