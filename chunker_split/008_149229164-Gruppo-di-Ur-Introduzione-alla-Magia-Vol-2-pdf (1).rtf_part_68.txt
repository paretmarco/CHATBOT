ed eminentemente, rito, udrai della magia del Verbo: di pa role sacre che ti darebbero il potere; di nomi occulti, a cui è legata l'anima stessa di chi li porta, come la fiamma al legno. Un senso solo, in tutto questo: gesto espressione evocatorio che forma e magnetizza l'immagine nella Luce — e la proietta all'esterno. Vedi, allora, uno sfondo palesarsi, sul quale la piccola figura dell'uomo getta ombre gigantesche. Ecco che dal risibile dramma, con cui egli ritrae i grandi fenomeni della natura in radura di foresta, in deserta landa, sulla spiaggia spazzata dal vento, in chiarità alpestre o in luogo sotterraneo, da un tale risibile dramma promana no irresistibili forze di simpatia, che centro ne fanno, e pernio, di un dramma cosmico. Il rito trae l'azione dall'infinito e all'infinito la protende: nella Luce eterea, che le dà resurrezione, essa si libera dall'umano, diviene brivido che serpeggia per le membra dell'Uomo Cosmico, e le muove. In tutto questo, adunque, conosci l'esaltazione sino all'estasi di luce, come condizione. Dorme, il Rito, pri ma di allora.