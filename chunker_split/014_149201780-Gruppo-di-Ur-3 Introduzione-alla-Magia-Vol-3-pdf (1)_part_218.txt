I, cap. V; vol. II, cap. VI). In secondo luogo, alle evidenze che il senso comune trae da esperienze limitate a stati corporei sono da opporsi i risultati di una critica filosofica appena elementare del conoscere; la quale mette in luce che spazio e tempo non sono elementi costitutivi della realtà, bensí modalità della conoscenza umana della realtà, la quale dunque in sé medesima non è né spaziale, né temporale, ma cosí di- viene a causa di una interna conformazione dell'uomo, che non può rappresentarsela altrimenti. Ma se le cose stanno in tal modo, se spazio e tempo sono semplici leggi della mente umana, si può ben concepire che tali leggi ven- gano, in date circostanze, sospese e diano luogo ad altre: allora all'esperienza comune della realtà come corporeità si sostituirà un'altra esperienza, in cui la « realtà » as- sumerà un modo di apparire che non è e non può essere pizi quello delle cose corporee.