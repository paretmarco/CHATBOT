È giusto il rilievo di « Nir », che dire « vita » e dire « vita libera » sono due cose distinte: Io stesso mondo fisico cela, si, una vita — vita di « enti », di « geni », di « dèmoni », di « intelligenze » elementari ma bisogna pensare che questa vita è, per cosi dire, presa tutta in una data direzione, perduta tutta in una data idea, finalità o funzione. Se pensiamo a ciò che è in noi una passione o uno scopo che ci assorbe tutti; se pensiamo a ciò che in noi è carattere innato, cieca ten denza, istinto; se pensiamo a ciò che in noi è « abitu dine », noi abbiamo l'esperienza approssimata di una forma di psichicità che è dominata da una legge di neces sità (la « legge delle Acque », secondo la nostra termi nologia). Portando al limite questa esperienza, possiamo intendere la natura della vita che costituisce gli « spiriti » esistenti dietro le leggi naturali.