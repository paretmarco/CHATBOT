Ma, in fondo, se nel mondo profano si considera naturale che una persona ben nata metta in giuoco la propria vita quando lo scopo ne vale la pena, non vi è ragione di pensarla diversamente nei riguardi di chi, date le circostanze, non abbia altra scelta per quan- to concerne la conquista dell'iniziazione e rimozione del vincolo umano. Allah akbar! — si può dire con gli Arabi, cioè: Dio è grande — mentre fu già di Platone il detto: « Ogni cosa grande è pericolosa ». VI TRASMUTAZIONE DELL'UOMO E DEI METALLI Relazione dell'alchimista indù C. S. Naray:ina Sviami Aiyar Oggi come Alchimia non s'intende piú, come negli antichi tempi, la Scienza e l'Arte della trasmutazione dell'uomo e dei metalli a mezzo di yoga e come rasa- vatha, cioè fissazione (killing) del mercurio; bensì sol- tanto un metodo per ottenere oro ed argento da metal- li vili. L'antica Alchimia indù è una Scienza dello spirito e della forma spirituale dell'uomo, della materia e di ogni manifestazione sensibile. Tratta dell'aspetto astrale ed elementare dei principi e delle influenze che essi eser- citano reciprocamente, specie riguardo all'uomo.