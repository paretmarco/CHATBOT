\T). Da queste convergenze, ognuno potrebbe trarre spunti per considerazioni interessanti. Mettiamo: il tramonto. Chi non conosce lo stucche- vole e il convenzionale che si riferisce all'effetto del tramonto sull'anima? Ma anche levando questo, resta pur sempre uno stato di nostalgia, di accoratezza, di grandezza che strugge e che tormenta — e tu vorresti scioglierti, giungere a qualche cosa che non sai e che non riesci a dire. Tutto finisce qui, quando non vi si ag- giungono le immaginazioni e le rielaborazioni liriche. Si tratta, dunque, di uno stato di passione. L'anima vi sog- giace; il pathos la ferma e non le rende possibile di avvicinare il mistero che vi si cela. Come sofferenza, quello stato in termini di realtà esprime il manifestarsi di una sensazione trascendente, a cui però la coscienza non sa aprirsi, onde si tramuta in un ingorgo, in una scarica in eccesso, che dà luogo allo stato emotivo come tale. La passione del tramonto, in particolare, non è che l'arresto dell'impulso ad aprir- si in quella luce, che fiorisce quando la luce esteriore declina e muore, sí che per gli occhi del corpo comin- ciano a scendere le tenebre.