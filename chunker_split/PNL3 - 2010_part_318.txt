Usare le ancore per integrarsi In PNL l’ancora è il processo attraverso il quale, possiamo connettere uno stimolo o rappresentazione (interna o esterna) ad uno stato interno (una emozione). L'ancoraggio è una generalizzazione del cosiddetto "riflesso condizionato". In pratica vi è uno stimolo (anche chiamato in inglese “trigger”) e poi una risposta. Tutto può essere stimolo. Un suono è un’ancora, un’immagine può essere un’ancora e via dicendo. La nostra realtà quotidiana è fatta di ancore. Quante volte riascoltando una canzone che ci ha accompagnato in un momento romantico ci sono venute in mente emozioni vissute in passato e che vengono risvegliate proprio da quei suoni? Quante volte di fronte ad un’immagine di un luogo a noi conosciuto e visto tanti anni prima, magari in una vacanza memorabile, ci riappaiono dei pensieri ed il ricordo di allora? Per gli esempi letterari, Marcel Proust ne “la ricerca del Tempo Perduto”, sente l’odore delle “Madeleines” e incomincia a ricordare. Si può ancorare intenzionalmente o naturalmente. E’ importante capire come funziona il processo. Infatti, nelle relazioni con gli altri, molto spesso ancoriamo senza volerlo degli stati emozionali.