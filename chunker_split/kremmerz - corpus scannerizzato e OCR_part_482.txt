Il fenomeno vita o il fenomeno mentalità', secondo la concezione materialistica, non e' distrutto neanche apparentemente (vale a dire materialmente) con la morte dissolutiva delle forme se la forma ha raggiunto il massimo limite di sviluppo dal minimo al massimo e dal peggio al meglio, anzi il fenomeno (48) ha, dissolvendosi o cessando, avuto il potere di moltiplicare se stesso. Un esempio semplicissimo. Una pianta che da frutto e seme. Nel seme le forme embrionali della pianta generatrice sono in potenza ed in virtù'. Bruciate il fusto della pianta in un caminetto. Avrete distrutto il fenomeno della vita vegetativa nella pianta (individua) che avete bruciata, ma il fenomeno vita che la pianta distrutta da voi ha già' ripetutamente o per moltiplicazione riprodotto nei suoi semi, voi non l'avete alterato, perché' ogni seme della pianta distrutta (sperma) contiene in essenza e virtù' il potere individuale della pianta che voi avete per un momento immaginata come un fenomeno della natura sensibile. 120) Nella concezione alchimica il separando acquista un valore di sensibilità' materialista, e per lasciarlo comprendere a tutti mi trovo obbligato ad una seconda parentesi. L'uomo per l'assioma terzo si riproduce costantemente nel suo seme.