Non bisogna però cre- dere che per questo si debba andar a chiamare bianco il nero. V'è tuttavia un divario notevole fra il giudizio che parte unicamente dalla propria particolare individualità e che definisce il positivo e il negativo, il bello e il brutto in funzione di questa stessa individualità, e l'atteggiamento di chi è capace d'immedesimarsi impersonalmente e con animo libero nel fenomeno o nell'essere estraneo, chieden- dosi ad ogni proposito: « Da che deriva che questa cosa, questo essere sia cosi e cosi? ». Chi per un certo tempo — diciamo, per lo spazio di un mese — per disciplina si sforza di scoprire coscientemente il lato positivo in tutte le proprie esperienze, osserverà gra- dualmente che in lui si manifesta un senso, quasi che la sua pelle si facesse permeabile da tutte le parti, e come se la sua anima si aprisse di fronte a segreti di ogni genere e a sotti- li processi dell'ambiente, che prima si sottraevano comple- tamente alla sua attenzione. Di ciò appunto si tratta: di combattere la noncuranza, la disattenzione di fronte a que- ste cose sottili, insita in ogni uomo.