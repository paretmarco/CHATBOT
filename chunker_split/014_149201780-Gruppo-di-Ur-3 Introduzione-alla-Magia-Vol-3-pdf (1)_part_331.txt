Non solo: sole e calore, nei climi piú caldi, specie poi se tropicali, spesso presero i caratteri di forze per- fino demoniche in contrasto col carattere puramente spi- rituale del simbolismo del Sole e della luce che prevale fra le razze di origine boreale. Nell'uno come nell'altro caso bisogna però prender posizione contro la interpretazione « naturalistica ». I fe- nomeni naturali nelle origini non furono mai assunti religiosamente come tali, bensf per quel che in essi valeva come rivelazione del sovrannaturale. L'essenza delle religioni delle origini non fu una divinizzazione su- perstiziosa dei fenomeni naturali, come vuole l'accenna- ta interpretazione di data moderna, ma viceversa: i fenomeni naturali già da per sé valsero — nell'antichi- tà — come sensibilizzazioni e simboli di essenze divine; solo per tal via essi apparvero come davvero reali, per cui l'elemento sensibile, naturalistico, rappresentò non quello primario, bensf quello secondario e non prese rilievo che in casi di degenerescenza del culto. Ciò vale anche per il Sole e per l'« anno » con tutti gli elementi che vi si connettono nel ciclo nordico-atlan- tico.