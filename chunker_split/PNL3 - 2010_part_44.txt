Il sistema sensoriale utilizzato influenza profondamente il modo di pensare, le forme linguistiche ed il comportamento. Tanto più nel mondo moderno siamo sotto tensione, tanto più la conoscenza di tale predominanza sensoriale potrà essere particolarmente utile per interfacciarci con gli altri oppure in ambito terapeutico per individuare e risolvere i blocchi. Conoscere per superare ed equilibrare Il nostro equilibrio e la nostra salute sono legati a quanto equilibratamente interpretiamo gli stimoli che ci arrivano dall’esterno e li utilizziamo per creare la nostra realtà .5 Tale realtà è sia mentale che fisica. Infatti le due sono intimamente legate e squilibri ad un livello si riflettono in squilibri anche a livello fisico (a partire dalla costituzione fisica fino alla salute di una persona). Il creare una realtà interiore di tipo visivo, cenestesico ed uditivo deriva da una sinergia di differenti elementi e quanto più questa costruzione sarà equilibrata e completa tanto più saremo in gardo di interagire efficacemente con l’ambiente. Qualora invece vi sia presenza eccessiva e costante di un canale sensoriale si ingenererà una “predominanza eccessiva” di una componente che tenderà a squilibrare in qualche maniera il sistema.