Quello che vogliamo qui insegnare è come comunicare efficacemente e come utilizzare le tecniche per accedere all’interno di noi stessi per centratrci e comunicare con maggiore efficacia e maggiore capacità empatica. Per far questo dobbiamo farlo però in maniera nuova. Infatti normalmente noi siamo in stati di “trance” senza neppure rendercene conto e l’enneagramma può essere visto come un elenco di “stati di trance”. Le fissazioni dell’attenzione Le fissazioni dell’attenzione di ogni tipo dell’enneagramma possono essere considerate come degli “stati di trance”. Per definizione, uno stato di trance avviene quando una persona riduce il fuoco della propria attenzione. La ragione per cui questo avviene è normalmente nella storia personale di ogni tipo. Analizziamo ora in dettaglio ognuna di queste “situazioni di trance”. Tipo Uno: La fissazione del tipo Uno è ad esempio il PERFEZIONISMO. Lo stato di trance creato dal tipo UNO è di “dissociazione” dalle emozioni. Un tipo Uno potrà negare delle emozioni che prova ed anche agire al contrario delle emozioni. Un tipo Uno potrebbe ad esempio fare anche qualcosa che lo danneggia se pensa che è giusto.