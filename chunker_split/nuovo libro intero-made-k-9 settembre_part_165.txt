In tempi molto brevi, l'immagine mentale viene "impressa" nel vostro subconscio; vi potrete accorgere allora che incomincerà a fungere da punto di riferimento per sempre più vostre immagini e pensieri consci, e incomincerà a trasmettere il suo significato alla vostra vita. Anche quando non si pratica l'autoipnosi è utile ritornare frequentemente all'immagine desiderata, e questo anche durante le proprie semplici fantasticherie quotidiane, ricordandosi però sempre in tal caso di accoppiare tale osservazione con grande fiducia e sicurezza dell'ottenimento del risultato. In questa maniera l'idea viene compresa sempre più chiaramente dalla mente subconscia, e la persona nella sua interezza incomincia ad operare verso il raggiungimento dell'obiettivo. Esercizio 5: L’anticipazione positiva Ogni volta che ci troviamo a dover compiere un'azione, immaginiamola mentalmente finire nel migliore dei modi. Ripetere quest`esercizio vi porterà progressivamente a cambiare il vostro stato d'animo. PRINCIPIO OPERATIVO PRATICO Previvete il vostro futuro Osservazioni Ulteriori Abbiamo definito precedentemente il subconscio come un servomeccanismo: bisogna comprendere che prenderà le istruzioni alla lettera, e, a poco a poco, tutto quello che è contenuto nell'immagine arriverà sicuramente a realizzarsi se si seguiranno le istruzioni esposte precedentemente e ci si manterrà saldi nella propria fiducia in sè stessi e nella propria capacità di raggiungere l'obiettivo prefissato.