Lo stato di coscienza, nel quale i metodi magici sono effica- ci, è quello in cui il mondo di nuovo si anima, ed ogni cosa ridiviene maschera o simbolo di un « potere » piú o meno direttamente intuito. 3. - IRRILEVANZA DELLE CAUSE NATURALI. La mentalità primitiva non conosce il « caso » e presta scarsa attenzione alla spiegazione « naturale » dei fenomeni. Essa si disinteressa del come dei fatti, per guardare invece al loro perché. Per qualsiasi accadimento, e soprattutto per quelli comunemente ritenuti fortuiti, essa pone la domanda: « Perché cosi, e non altrimenti? Perché, per es., in un guado, proprio quell'uomo è stato trascinato dalla corrente, e non un altro? ». Non vi è, per la mentalità primitiva, vera solu- zione di questo problema, finché non si risalga all'azione di un « potere ». Tutte le leggi e i determinismi disposti, per dire cosí, sulle due dimensioni, a cui ricorre la spiegazione comune e moderna dei fenomeni, il primitivo li trascura. Che una serpe, una folgore, un altro uomo, ecc.