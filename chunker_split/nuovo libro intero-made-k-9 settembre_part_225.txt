"Non possiamo conoscere direttamente la natura esatta delle sensazioni che hanno origine nel mondo perchè ci serviamo del sistema nervoso per costruircene un modello, addirittura protendendoci con i nostri sistemi recettori, predisponendoli e calibrandoli (forward feedback) conformemente alle attese che deriviamo dal nostro attuale modello del mondo" (Bandler & Grinder La struttura della magia). "Ognuno possiede cinque sistemi sensoriali attraverso i quali entra in contatto con la realtà fisica. Questi sensi, gli occhi, le orecchie, la pelle, il naso e la lingua sono i sistemi di input o canali di ingresso. La terapia clinica tende a sottovalutare l'importanza dell'interazione sensoriale che avviene tra le persone e tra le persone e gli avvenimenti...... Consideriamo che l'input sensoriale costituisca il "livello di base" nella scala della comunicazione umana. questo modello di comunicazione e terapia deve, dunque, cominciare con l'osservazione dei canali di ingresso sensoriale, e specialmente deve chiarire le distinzioni sensoriali tra i canali cenestesico, visivo e auditivo. Usando questi tre sistemi sensoriali, si può osservare se l'input è diretto, condizionato, modellato o addirittura modificato continuamente dagli individui stessi o dagli altri attorno a loro.