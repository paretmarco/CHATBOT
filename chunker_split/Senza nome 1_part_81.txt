Nella visione mesmerica al momento della Creazione Dio impresse movimento nel fluido, che fece sì che le particelle di fluido si accostassero di tre in tre. Queste prime coesioni si unirono con altre costituendo a poco a poco la realtà. Questa visione comogonica va intesa in maniera traslata come Mesmer stesso afferma. Anche noi possiamo creare. Analogamente a Dio che crea l’Universo, la nostra mente, che è anche spirito e partecipa del principio divino, può operare a livello del fluido e metterlo in movimento. La nostra coscienza ed i nostri pensieri creano quindi la realtà. Il numero tre è fondamentale “OMNE TRINUM PERFECTUM NUMERO DII IMPARE GAUDENT”43 Eusebio di Cesarea dice all’imperatore Costantino: “Dio ha messo i numeri nella sua unità. Ha abbellito il mondo col numero due, mentre, con il numero tre, lo ha composto di materia e di forma. E' meraviglioso che facendo la somma di uno, due tre e quattro si trova il numero dieci che è la fine, il termine e la perfezione dell'unità.