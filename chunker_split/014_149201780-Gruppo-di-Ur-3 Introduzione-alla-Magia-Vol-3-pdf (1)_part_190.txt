Ne derivano fenomeni di carat- tere apparentemente inesplicabile, spesso arbitrariamen- te attribuiti a cause trascendenti, mentre la loro chiave quasi sempre si trova nella memoria subcosciente, come quella che, grazie al campo enormemente vasto della sensibilità subcosciente, presenta un'estensione assai mag- giore della memoria normale. Si deve però osservare che la distinzione tra processi coscienti e subcoscienti non va presa in senso assoluto. Di fatto lo svolgimento di tutti i processi mentali, com- preso quello, in apparenza piú consapevole, dell'apper- cezione (n. 1), appartiene alla subcoscienza, e ci sfugge completamente. Ciò va detto anche per i processi mne- monici provocati, ossia realizzati mediante uno sforzo attentivo, i quali corrispondono al dinamismo cosiddetto cosciente, nel senso che si sa donde si parte e — presso a poco — dove si vuole arrivare. Ma le fasi intermedie si svolgono in gran parte nell'oscurità.