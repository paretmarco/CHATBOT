Noi non vediamo infatti la realtà, bensì la nostra rappresentazione mentale di essa, e questa è filtrata in maniera automatica attraverso sottili meccanismi subconsci. Le “sequenze” Tale strutturazione appare nel caso del tempo nella costituzione di “sequenze”. In pratica ogni azione lineare può essere vista come strutturata in tre: un inizio una fine una parte centrale nella quale ci si muove in maniera automatica con minore attenzione all’ambiente attorno e caratterizzata da una “visione tunnel” della realtà. Partendo da questi concetti, in ipnosi viene effettuata spesso l’induzione di trance chiamata di “interruzione di schema”, dove la parola “schema” è un sinonimo di sequenza. L’ipnotista, ad esempio, inizia un movimento in maniera consueta, ma poi introduce una variante inaspettata (ad esempio stringe la mano e poi la muove verso il basso) e questa variante porta il soggetto fuori dalla sequenza in un “vuoto” che permette di iniziare una trance. In pratica il soggetto perde contatto con il suo “schema” entra in uno stato di “caos” che non sa come gestire ed è disponibile per un comando diretto.