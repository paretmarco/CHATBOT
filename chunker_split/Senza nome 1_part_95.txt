Questi elementi appaiono qualificazioni fondamentali per arrivare al terzo livello50. Se osserviamo infatti la tradizione dalla quale abbiamo attinto per la redazione del quinto protocollo,51 “l'uomo del secondo livello sviluppa una Personalità Nuova. L'Umanità ricerca personalità vere, ha bisogno di persone nelle quali possa avere fiducia. Ma da dove nasce tale personalità vera? Non dal corpo e dalla materia visibile. Anche l'animo, con le sue preoccupazioni e sentimenti non è il cuore più interno della personalità, in quanto viene guidato da motivazioni che gli arrivano dall'esterno e dall'interno. Anche l'Intelletto non è il nucleo della personalità in quanto anche i nostri pensieri, quando non siamo svegli e non li abbiamo sotto controllo vengono influenzati dai sensi inferiori. Perciò tale personalità non è nè nel corpo, nè nei sentimenti, nè nell'intelletto. E' quel qualche cosa che in noi parla chiaramente che è sicuramente il nostro essere e che è dell'eternità. Mentre anche la nostra età cresce ci da freschezza di vita: anzi, divenendo più anziano l'uomo diviene più conscio di questo nucleo eterno. Questo nucleo di eternità è la personalità dell'uomo. Attorno ad esso si raggruppa il corpo, l'animo e l'intelletto.