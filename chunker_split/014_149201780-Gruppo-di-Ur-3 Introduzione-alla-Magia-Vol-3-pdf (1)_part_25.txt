Per poco che egli proceda, si verificherà in lui la frattura del sonno — di un sonno senza coscienza, ovvero con sogni generati da residui soggettivi e da ripercus- sioni organiche — il sonno essendo appunto lo stato natu- rale che oggi interviene nei piú in corrispondenza dell'ar resto degli psichismi della sede superiore e dello sposta- mento del centro del proprio essere nella sede mediana. Ecco perché antiche tradizioni, nelle quali il sonno figura invece come una condizione favorevole per la conoscenza sovrasensibile (1), oggi appaiono incomprensibili, o fanta- siose. Rispetto a quanto accade quando sopravviene il son- no, esiste una differenza effettiva fra l'uomo antico e l'uomo moderno, perché diverso nell'uno e nell'altro è il punto abituale d'appoggio della coscienza. Ma vi è anche da considerare il caso di uomini moderni che sono tali solo incompletamente, tali dunque che in essi la coscienza della sede superiore non si è del tutto stabiliz- zata. Per essi può spesso accadere che i metodi antichi od orientali agiscano e si produca uno spostamento, accom- pagnato da coscienza, nella sede mediana. Ma il risultato sarà spesso dissolutivo e involutivo nei confronti di tutto ciò che è principio, « io », chiarezza, facoltà di discrimina- zione, senso della realtà.