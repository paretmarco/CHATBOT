Per questo la valle del peccato e' aperta, quando chi venne a comprendere la scienza non e' morale per se', al di sopra di ogni egoismo e non pensa che al bene altrui. 30) Io suppongo il recipiendario o iniziabile già' superficialmente istruito di tutti i lavori pubblicati modernamente sulle scienze occulte e il Sup ●●● Con ●●● del M ●●● Eg ●●● incaricandomi della esposizione denudata di tutta la scienza secreta nella sua teorica e nella sua pratica, ho avuto in mira di rendere accessibile al praticante tutto ciò' che noi dovremmo insegnare con gli antichi manoscritti di cabala e di rituale, i quali per essere compresi avrebbero bisogno di commentarsi decupli della loro mole e la conoscenza delle lingue morte. Per la quale ragione il lavoro preparatorio allo sviluppo del discepolo e' compreso meglio in una forma moderna, indipendente da tutti i bavagli di scuole speciali; e il novizio trova gradatamente in questa esposizione tutta l'enciclopedia sacra senza altro occultamento apriorista che quel tanto che si deve lasciare alla pratica di colui che vuole pervenire. Quindi in tutti i sette libri del Corpus non si espone la cabala coi metodi antichi ma si espone la scienza egizia che comprende gli elementi informativi della cabala degli ebreizzanti.