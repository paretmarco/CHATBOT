Se noi consideriamo, ad esempio, l'imaginazione, tro- viamo che essa, oggi, allo stato di veglia, nella gran parte degli uomini è una facoltà semplicemente sogget- tiva: essa elabora forme che appartengono al mondo dell'Io e che non hanno relazione con la realtà. Tan- to, che dire fantastico e dire irreale o arbitrario, og- gi fa tutt'uno; così un giudizio analogo viene esteso a tutto ciò che nelle antiche tradizioni appare aver riferi- mento ad una facoltà del genere — contenuto di favole, di miti, ecc... Una tale opinione è esatta in relazione ad una certa condizione della facoltà fantastica, per cui questa si tro- va isolata dal mondo esterno, e ricettiva unicamente agli impulsi che vengono dal mondo soggettivo dell'Io. Ma è possibile, per tale facoltà, una condizione diversa ed opposta, per cui essa, invece, sia isolata rispetto al mon- do soggettivo ed aperta al mondo oggettivo proprio co- me accade per le facoltà della percezione fisica.