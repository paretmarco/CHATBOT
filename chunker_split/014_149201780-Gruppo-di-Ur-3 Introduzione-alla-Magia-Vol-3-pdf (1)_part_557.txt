Ma ecco che con un sentimento o con una emozione ciò non mi è piú possibile, o possibile solo in scarso grado. Un sentimento o una emozione provata, non posso ren- derla dí nuovo attuale quando voglio. Siamo perciò di nuovo nel caso della sostanza rigida e anelastica, suscettibile solo della possibilità di impres- sioni (in senso letterale). Qui non vi è agilità: non esi- stono membra attive dell'Io. Ed ecco che bisognerebbe crearle: estendere il libero potere di ripresentazione, di cui dispongo per idee e immagini, allo stesso dominio degli stati affettivi puri. « Montarsi » a freddo? Esattamente. Odio, amore, paura, voluttà, ansia — tutto ciò dovrei giungere a saper- lo suscitare in me con un atto dello spirito, quando vo- glio. Né piú, né meno: e nello stesso grado di quando sono stati suscitati da oggetti, persone o condizioni de- terminate. Questa, è un'altra delle cose, senza le quali non si va troppo in là, in magia.