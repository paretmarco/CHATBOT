Il nostro sistema nervoso funziona allo stesso modo: trova sempre quello che sta cercando. Adesso facciamo un esperimento: Datti un’occhiata intorno, ovunque tu sia, e nota tutto ciò che vedi di colore marrone. Prenditi un momento per notare tutte le cose marroni che vedi intorno a te. Quando sei soddisfatto di aver trovato più cose possibili di colore marrone, chiudi gli occhi e fai mente locale di tutte le cose che ricordi di aver visto di colore marrone e di colore verde. Scommetto che hai visto molte più cose marroni che verdi, vero? Quindi a questo punto la domanda è: perché hai trovato più cose marroni? La risposta è semplicemente perchè tu stavi cercando oggetti marroni. E’ stato il tuo focus e la tua intenzione che ti hanno permesso di trovare oggetti marroni. Lo stesso accade nella vita. La domanda più importante da considerare adesso è: Dove stai dirigendo il tuo focus? Nel libro Flow, il biologo Mihaly Csikszentmihalyi dice che siamo costantemente bombardati da oltre 2.2 milioni di bits di informazioni al secondo attraverso i nostri sensi. E il sistema nervoso non è in grado di fare attenzione a questa immensa quantità di impulsi istantaneamente senza andare completamente in tilt!