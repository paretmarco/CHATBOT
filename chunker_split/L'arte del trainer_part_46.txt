Oltre alla capacità di immaginare altre due capacità che è indispensabile potenziare sono attenzione e concentrazione senza le quali non è possibile ricordare, la nostra mente in effetti viene sottoposta a continue sollecitazioni e distrazioni per cui se non si effettua un idoneo training mentale, la concentrazione diviene difficile e quindi la capacità di ricordare diminuisce. Bisogna tener presente che la capacità di concentrazione come dice Francis Robinson, non è innata, ma si può acquisire con l’esercizio purché vi sia sufficiente motivazione e impegno. Un primo passo consiste nel cercare di concentrarsi sulle emozioni, sulle sensazioni che una cosa o un avvenimento suscitano in noi, l’indifferenza e la distrazione su quanto ci circonda non fanno altro che “addormentare” il nostro cervello che, per mantenersi giovane deve sempre essere attivato, tenuto in allenamento. Non dimenticate mai che come una macchina se la tenete ferma stenta a riprendere il cammino, così anche il nostro cervello se non viene continuamente stimolato tende a impigrirsi e a invecchiare.