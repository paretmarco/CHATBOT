La mia mente, concentrata nell'azione, non poteva distrarsi in riflessioni, la potenza dell'impulso dopo le difficoltà lasciate dietro di noi non dava sosta. La diffi- coltà si manteneva, in questo tratto, fortissima. Mancava poco alle sei dí sera quando toccammo la cima. La tenaglia delle difficoltà si apri scatenando in quel- l'istante silenziosamente l'anima e i sensi nella libertà sovrumana degli orizzonti sconfinati che improvvisamente si rivelavano. Il cielo era opalescente, un tramonto di madreperla illuminava l'orizzonte tutto ricamato di profili lontani. Lento moriva il giorno nella quiete eccelsa e nell'in- contaminata solitudine della vetta. Il respiro misterioso della bellezza ci animò col suo ritmo più intimo e pro- fondo. E soltanto allora conobbi veramente il senso della verginità della cima che non consiste nella novità, ma in una purezza, in una primordialit à e una assoluta semplicità di rapporti con le forze della terra e con sé stessi. Nulla avevamo né per dissetarci, né per sfamarci, ma non sapevamo nemmeno che la fame e la sete avessero esistenza; eppure dalla mattina non avevamo bevuto e dalla sera precedente non avevamo mangiato.