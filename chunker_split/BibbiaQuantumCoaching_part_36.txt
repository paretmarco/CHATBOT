Ciascuno di noi si sintonizza su certe frequenze che, trasformandole attraverso la propria percezione, prendono la forma della propria versione di realtà. In un universo quantico ognuno di noi sceglie, consciamente o inconsciamente, dove puntare il proprio focus e, di conseguenza, il tipo di esperienza che uno sta vivendo. NON LEGGERE IL PROSSIMO PARAGRAFO! La cosa che la nostra mente non può fare, per quanto possiamo sforzarci, è non pensare a qualcosa. In altre parole, se non vuoi pensare a qualcosa... troppo tardi, ci hai già pensato! Il motivo di questo fenomeno è molto semplice. Non puoi pensare a quello che non vuoi pensare senza pensarci. Pensaci. Meglio ancora, non pensarci… così capirai ciò che intendo dire. CONFUSO? Vedi la nostra mente, per quanto potente, NON PUO’ elaborare informazioni negative. Lascia che ti dia un esempio. Se ti dico: “Non pensare a una motocicletta blu metallizzata. Non pensare ai suoi pneumatici scuri, al colore metallizzato e al rimbombante motore. Insomma non pensare a questa motocicletta!” A cosa hai dovuto pensare? Esatto! Alla motocicletta. Che importanza ha tutto questo?