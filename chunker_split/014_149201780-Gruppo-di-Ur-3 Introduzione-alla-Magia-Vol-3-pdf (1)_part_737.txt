Da questo testo avrà potuto veder anche che non si aspettava proprio la psicanalisi per for- mulare il principio — eminentemente iniziatico — di uc- cidere le proiezioni riconoscendone e realizzandone il con- tenuto. Dunque, qui, proprio nulla di nuovo per noi. Ma rimane il fatto che per lo jung, come per gli psicanalisti in genere, il subcosciente è un sacco in cui si caccia indiscri- minatamente ogni sorta di cose, sia i contenuti inferiori della subcoscienza biologica e collettiva, sia ciò che può aver relazione con una vera e propria supercoscienza. E poiché il metodo psicanalitico è il piú primitivo conce- pibile, è un « aprire » e stare a vedere — naturalmente, è un Sabba, è il rigurgito confuso e caotico di ogni ma- teriale che ci si deve attendere, ad ordinare il quale ogni sforzo psicanalitico è vano. Altrimenti stanno le cose nella via iniziatica, appunto per quel che si è detto, cioè perché discipline preliminari qui s'intendono a neutralizzare le regioni « infere » del subconscio, ad impedire che esso devii, ottenebri od alteri con le sue scorie la manifesta- zione e la realizzazione cosciente di contenuti super-indivi- duali e super-umani.