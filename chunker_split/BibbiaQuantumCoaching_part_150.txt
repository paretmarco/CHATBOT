La ricerca scientifica ha dimostrato il fatto che il SAR, un gruppo di cellule alla base del tuo cervello (conosciuto come il “centro di controllo”) serve come filtro che elabora e valuta i dati in entrata nella tua mente conscia e inconscia. Dalla massa di dati che giungono, il SAR opera una selezione tra il materiale urgente e quello irrilevante, così che tu possa operare adeguatamente. Immaginati ad una festa, ad un ricevimento o in un’altra occasione. Sei in una stanza affollata e puoi appena sentire la persona con cui sei impegnato in una conversazione; ad un tratto, qualcuno dall’altra parte della stanza dice il tuo nome e questa unica parola passa attraverso tutto il rumore e le tue orecchie si drizzano immediatamente. Questo è l’effetto SAR. Oltre ai filtri biologici del SAR, abbiamo anche dei filtri interni che plasmano la nostra REALTA’ SOGGETTIVA. PROCESSO DI “FILTRAGGIO” Per ridurre l’enorme quantità di informazioni che ci arriva attraverso i cinque sensi, il nostro sistema nervoso si impegna a cancellare, deformare e generalizzare le informazioni. Cancellazione, deformazione e generalizzazione sono le tecniche che la nostra mente usa per ridurre e gestire il flusso di informazioni.