Esempio linguistico dell’utilizzo del “Coaching Model” in un dialogo – Come Motivare un Collaboratore in una Struttura Il coach che porta dei risultati si distingue da come parla e si esprime. Attraverso l'esame di vari coach efficaci abbiamo individuato una serie di elementi linguistici caratteristici dell'attività di coaching. Si tratta di uno dei migliori risultati delle nostre Conferenze Internazionali. Il coaching model rappresenta un MODELLO GENERALE efficace per condurre l'attività di coaching. Consiste nel renderci conto della fase e del momento in cui siamo nel nostro colloquio col coachee. Il coaching quotidiano, cioè il coaching condotto da un manager ne confronti dei suoi collaboratori, è una delle sfide maggiori del coaching, in quanto è indispensabile stimolare il collaboratore in un contesto spesso già predefinito da circostanze e bisogni esterni. Esaminiamo ora in dettaglio un momento di “Coaching Quotidiano” per individuare gli elementi più importanti per creare una struttura di dialogo ed utilizzare delle parole che siano motivanti, stimolino i potenziali e proiettino l'azione sul futuro. In altre parole corrispondano ad un effettivo coaching. 1 - ACC: Accoglimento caloroso del collaboratore. In pochi secondi dobbiamo dare un'impressione forte e positiva e stimolante per la collaborazione. Il primo contatto influenza infatti tutto il dialogo che ne segue.