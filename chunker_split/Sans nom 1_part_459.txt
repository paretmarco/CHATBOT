Esalate l'aria che avete inspirato, regolarmente e pacatamente: evitate ogni brusco arresto. Il soffio deve essere mantenuto eguale e uniforme; fate rientrare gradatamente l'addome a misura che espirate, ma conservate il petto sporgente. Continuate a respirare seguendo le regole precedenti. Per norma indeclinabile, l'esercizio va fatto respirando solo dalle narici, sia durante l'inspirazione che durante l'espirazione. Il numero di queste respirazioni integrali e coscienti deve essere aumentato a mano a mano, e si deve procurare con ogni sforzo di rendere la respirazione completa, spontanea e istintiva. VIVIFICAZIONE Quando vi sentirete in uno stato di perfetto abbandono, di quiete olimpica, cioè di qualità superiore, avendo voi raggiunto un superiore livello e quando la vostra respirazione sarà divenuta perfettamente automatica pur rimanendo integrale, essendo guidati quindi da questa sensazione vivificata dalla respirazione, potrete passare all’acquisizione in voi del simbolo. ACQUISIZIONE VISIVA PASSIVA DEL MANTRA E DEL SIMBOLO SCRITTO aprite gli occhi e fissate intensamente la formula ed il simbolo in modo che ogni parola resti impressa profondamente nella vostra mente.