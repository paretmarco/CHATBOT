Infatti allorchè l'allievo riesce ad essere calmo ed energico a suo piacimento, è perchè può controllarsi. Egli non proverà dunque una grande difficoltà a comprendere o definire la sensazione di controllo. Egli deve soltanto affermare a se stesso che in quel momento egli sta controllandosi. Quest'affermazione, se vera e ripetuta, svilupperà un poco alla volta il sentimento esatto di tale facoltà. Egli dovrà aumentare ogni giorno più la durata di questo esercizio che - come vedremo - è la premessa indispensabile dell'auto-ipnotizzazione. Nota. - L'allievo troverà una facilità assai maggiore eseguendo quesiti esercizi di concentrazione sull'idea, mentre eseguisce l'esercizio di respirazione integrale. Per far, ciò, egli dovrà ripetere mentalmente l'afférmazione scelta e concentrarvi fortemente il pensiero durante il movimento di inspirazione, e rilassare lo spirito (ohe però non deve vagare o fissarsi su altre idee) durante l'espirazione. Oltre le idee date come esempio, la concentrazione può farsi su moltissime altre. Lo scolaro potrà proporsi man mano la concentrazione sulle idee di quelle qualità mentali di cui prova maggior bisogno. Così potrà concentrarsi sull'idea di una volontà forte se è debole, sull'idea di coraggio e di audacia se è timido; sull'idea di indipendenza morale se è suggestionabile, ecc. 23. La lettura.