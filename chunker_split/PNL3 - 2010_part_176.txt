L’uomo ha queste tre grandi aree e dirige la sua preoccupazione su quella che avverte più danneggiata. E quindi si identificherà in una di queste. Tuttavia, a fini pratici, pur essendo visibile in tutti i tipi, quella che ha maggiore importanza è la suddivisione in sottotipi del tipo 8 il quale può volere esercitare il controllo su sé stesso (auto-controllo) sul partner o sugli altri (ed in questo caso diverrà un politico) e creerà quindi un copione di vita grandemente differente a seconda delle varie possibilità. Le compulsioni e l’enneagramma Ma cosa è che mantiene stabili i comportamenti che l’enneagramma descrive? Perché una persona tende ad adottare con costanza una strategia piuttosto che un’altra? Cosa è quello quindi che mantiene una personalità stabile? Il fatto è che ogni personalità/identità può essere letta come uno strumento per raggiungere qualcosa. Così come l’attore è pagato per recitare un suo ruolo nella vita, e meglio lo fa meglio è, così anche noi ricerchiamo un “pagamento” per recitare il nostro ruolo non forzatamente in natura monetaria.