"Nella PNL si definiscono COMPORTAMENTO tutte le rappresentazioni sensoriali sperimentate ed espresse interiormente e/o esteriormente di cui vi sia evidenza da parte di un soggetto e/o di un osservatore umano di quel soggetto. Ossia, l'atto di sciare lungo un bel pendio montano coperto di neve e l'atto di immaginarsi di farlo vanno considerati entrambi comportamenti" (Dilts, Bandler, Grinder, DeLozier Programmazione Neurolinguistica). "Ogni comportamento è il risultato di sequenze sistematicamente ordinate di rappresentazioni sensoriali " (Dilts, Bandler, Grinder, DeLozier Programmazione Neurolinguistica). I mattoni per la costruzione del comportamento sono i sistemi rappresentazionali (vedi Sistemi rappresentazionali). "Gli elementi fondamentali a partire dai quali si formano gli schemi del comportamento umano sono i sistemi percettivi con cui i membri della specie operano sul loro ambiente: visivo, auditivo, cinestesico, olfattivo, gustativo" (Dilts, Bandler, Grinder, DeLozier Programmazione Neurolinguistica). COMUNICAZIONE La COMUNICAZIONE è l'insieme dei messaggi inviati e ricevuti. Scambio di informazioni. Con Watzlawick la definizione di comunicazione viene riformulata nel senso che è COMUNICAZIONE qualsiasi evento, oggetto, comportamento che modifica il valore di probabilità del comportamento futuro di un organismo.