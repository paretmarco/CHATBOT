Uno degli eroi che avrebbe rag- giunto il regno del Prete Gianni è Ogiero di Danimarca. Ma nella leggenda di Ogiero di Danimarca iI regno del Prete Gianni si identifica con l'Avallon, cioè con l'isola iperborea, con la terra solare, con l'« isola bianca ». In Avallon si è ritirato Re Artù. Avvenimenti tragi- ci, descritti in forme diverse a seconda dei testi, l'obbli- gano a cercar là un rifugio. Questo ritirarsi di Artù non ha che il significato del divenir latente di un principio, di una funzione. Artù, secondo la saga, non è mai morto. Egli vice ancora — nell'Avallon. Egli si manifesterà di nuo- vo. Nella figura di Re Artù è da vedersi una delle varie figurazioni del « dominatore polare », del « re del mon- do ». L'elemento storico qui è investito da quello super- storico. Già l'antica etimologia riferiva il nome di Artù ad arkthos, cioè « orso », il che, attraverso il simbolismo astro- nomico della costellazione polare, riconduce di nuovo al- l'idea del « centro ». Il simbolismo della « Tavola Roton- da », della cui cavalleria Re Artù è il capo supremo, è « solare » e « polare ».