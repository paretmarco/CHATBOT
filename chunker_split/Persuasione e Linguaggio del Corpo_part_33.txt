Come gli animali segnano il loro territorio, così gli individui per sentirsi “sicuri” (ovvero a proprio agio), si circondano di una barriera invisibile che delimita il loro spazio personale, sociale e pubblico. Solitamente, quando parliamo, ci poniamo alla distanza di un braccio dall’interlocutore (vicinanza in cui ci si può ancora toccare), e la distanza o vicinanza degli altri da questo punto denota il grado di intimità. E’ da notare inoltre come cambia la distanza a seconda della posizione in cui si trova l’altro rispetto a noi; si tollera infatti più facilmente un estraneo al nostro fianco (si pensi seduti in una sala d’aspetto o su un autobus) piuttosto che di fronte. Si può inoltre essere a disagio su ciò che sfugge al nostro campo visivo – come ad esempio qualcuno alle nostre spalle -. Rientrano nella paralinguistica invece tutti quei segnali sonori o rumori che esprimono particolari stati emozionali – sia che si tenti di reprimerli o meno - .