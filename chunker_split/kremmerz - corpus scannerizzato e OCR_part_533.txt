In via naturale, pur essendo il processo identico a quello alchemico, esso si produce per finalità natura = li, e ciò dimostra che esso è capace di assorbire una finalità; e poiché in natura esso realizza il fine assorbito, nulla ci vieta di credere che - sostituendo il fine - il sostituto venga realizzato. Ma non si può operare sostituzione di fine senza prima distruggere quello esistente naturalmente; altrimenti si avrebbe sovrapposizione e non sostituzione di fine. Poiché la ingestione di qualsiasi prodotto si scinde, come abbiamo detto, in principio vitale puro e residuo terrestre, lo stesso deve accadere per il quinto elemento. E come un determinato prodotto di efficacia riconosciuta produce gli effetti che gli riconosciamo, oltre che per sua virtù, anche per impressione su di esso della nostra certezza o fede o convinzione, fino a poterlo sostituire - magari a nostra insaputa - con altro neutro che sarà ugualmente o relativamente efficace così per reiterate impressioni di finalità, coadiuvate dalla scissione naturale, e proprio durante la scissione stessa, si inserisce e ribadisce il nuovo fine a cui il quinto elemento deve servire, tanto più che codesto fine concorda con la virtù specifica dell'elemento stesso.