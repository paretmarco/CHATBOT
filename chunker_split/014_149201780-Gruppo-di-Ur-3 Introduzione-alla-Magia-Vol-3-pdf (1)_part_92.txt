Esso si animò delle tinte più pure e più ful- gide, prima come lampi, poi con contorni crudamente tagliati, poi come lenti àloni verdi, purpurei, violetti, ecc., che volteggiavano intorno alla luce centrale. Insisto sulla sensazione di cosa vivente che possede- vano questi colori; sensazione che temo di non poter co- municare e alla quale si congiungeva una sensazione cor- rispondente di colori « morti » nei riguardi di tutti gli altri colori comuni, per smaglianti che fossero. Queste esperienze le continuai, prolungandole fino a che sentivo di poterlo senza stancarmi troppo. Ripeten- dole per molti giorni, mi accorsi di riuscire a fissare il sole a lungo senza battere le ciglia. Aggiungo che il re- spiro ritmico e la concentrazione dell'energia sottile del soffio al sommo del capo mi furono utili per rendere piú efficace la prova; ma non credo che questa sia una con- dizione proprio necessaria. AI principio l'esercizio non è piacevole, perché non tardano a venire dei mali di testa, oltre ad un costante indolenzimento alle pupille, che può durare per qualche settimana.