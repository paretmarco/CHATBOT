Non cominciate mai a riempire i vostri polmoni d'aria pura prima di averne estratta tutta l'aria viziata. Nella posizione descritta, dopo aver vuotato i polmoni, esercitatevi a respirare facendo delle inspirazioni lunghe, continue e regolari. Voi avrete l'addome rientrante quando incominciate l'inspirazione ; e inspirando farete sporgere gradatamente l'addome quindi allargherete il petto avanzando lo sterno. Esalate l'aria che avete inspirato, regolarmente e pacatamente: evitate ogni brusco arresto. Il soffio deve essere mantenuto eguale e uniforme; fate rientrare gradatamente l'addome a misura che espirate, ma conservate il petto sporgente. Continuate a respirare seguendo le regole precedenti. Per norma indeclinabile, l'esercizio va fatto respirando solo dalle narici, sia durante l'inspirazione che durante l'espirazione. Il numero di queste respirazioni integrali e coscienti deve essere aumentato a mano a mano, e si deve procurare con ogni sforzo di rendere la respirazione completa, spontanea e istintiva. 21. La respirazione combinata. In piedi, nella posizione corretta gi√† descritta, incominciate a riempire gradatamente i polmoni e nello stesso tempo innalzate adagio lateralmente le braccia che prima erano allungate ai fianchi, continuate a inspirare sempre elevando le braccia tese fino a che i pollici vengano a toccarsi in alto. A tal punto i polmoni dovranno essere perfettamente riempiti.