E' dunque possibile parlare di MESSAGGI SUBLIMINALI quando sfuggono al controllo cosciente, oppure di MESSAGGI SOVRALIMINALI, quando, al contrario, vengono filtrati dalla mente cosciente. Nella comunicazione normalmente si tende a prestare più attenzione alla componente sovraliminali della comunicazione, lasciando così aperta la possibilità agli esperti di operare in modo persuasivo utilizzando le altre componenti cui si presta meno attenzione cosciente, e cioè a quelle subliminali. METACOMUNICAZIONE (vedi Assiomi della comunicazione) Quando la comunicazione di un soggetto ha per oggetto un'altra comunicazione (anzichè un semplice argomento o contenuto) si è di fronte ad un meccanismo definito METACOMUNICAZIONE. COMUNICAZIONE: il soggetto comunica un'informazione o un messaggio in maniera diretta (es. "Ben arrivato !") METACOMUNICAZIONE: l'oggetto della comunicazione del soggetto è un'altra comunicazione (es. "Se ti dicessi: ‘Ben arrivato’"). Nella vita quotidiana spesso diciamo qualcosa verbalmente mentre lo commentiamo in modo non verbale. Possiamo dire "andiamo al cinema". Possiamo dirlo con innumerevoli variazioni di accentuazione e di intenzionalità che possono avere molte implicazioni. Questi sono tutti commenti o METACOMUNICAZIONI riguardo al primo messaggio verbale sull'andare al cinema.