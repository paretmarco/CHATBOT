Ogni persona è unica, ed il suo cammino di miglioramento può solo essere collegato a lei. Scopo finale del coaching è portare il cliente a crearsi automaticamente nuovi modelli. Il coaching è un modo di pensare che il cliente fa progressivamente proprio. Differenze tra Coaching e PNL Il coaching è diverso dalla PNL. La PNL, che è nata come tecnica per sviluppare eccellenza umana, mira a creare una teoria generale della comunicazione umana. Il coaching non ha minimamente questo tipo di pretese, e questo “minus” nei confronti della PNL, è in realtà un “plus”, in quanto lascia spazio libero ad accettare qualsivoglia teoria o pezzo di teoria che possa aiutare a creare risultati. Il coaching è una meta-disciplina. In altre parole è al di là della singola tecnica, e si pone al livello di scegliere quella che è più appropriata al momento opportuno. La conoscenza degli elementi base della PNL è utile a questo livello, soprattutto per la fase di CORRELAZIONE, che è molto agevolata dagli strumenti insegnati nella parte della PNL chiamata “rapport”. Il concetto di correlazione è comunque più ampio di quello di RAPPORT: due persone rimangono correlate anche quando non sono in contatto.