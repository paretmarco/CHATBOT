Come leggere queste pagine E’ importante che impariamo a concentrare il nostro spirito, ed a superare tutte le distrazioni. Per trarre il massimo profitto da questi insegnamenti, vi invitiamo a sedervi per terra in posizione confortevole, eliminando ogni tensione inutile, mantenendo il proprio peso sulla base, la colonna vertebrale diritta. Se siete seduti su di una sedie tenete i piedi posati per terra. Più sarete in stato di “presenza”, meglio potrete capirne il significato. LIBRO I INTRODUZIONE. Il Mistero della vita e del Tempo Lo scopo di questo libro è pratico: recuperare la vostra esistenza, il vostro tempo ed uscire dall’ipnosi quotidiana. Le implicazioni di quanto scritto vanno molto oltre l’aiutarvi semplicemente nell’organizzazione della vita, e vi guidano verso quello che siete veramente e nel realizzare la vostra salute e la vostra natura. Vi portano a sviluppare una calma ed una forza interiore che sono la base per il successo nella vita, per il magnetismo personale e per le più alte realizzazioni spirituali, cioè l’uscita dalla trance quotidiana e la scoperta del vero centro della vostra potenza. E’ una nuova genesi all’interno di voi.