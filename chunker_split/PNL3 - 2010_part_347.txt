Esempio di complimenti motivati - Da quello che mi dice capisco che Lei ha fatto grandi cose. - Questo cappello si intona veramente bene con il colore del tuo abito. I complimenti motivati non verranno rigettati dalla mente conscia e ci apriranno la strada del rapport. FASE 2 – Valori e Credenze La domanda che dobbiamo porre a questo punto è “a cosa ti appassioni”, e “a cosa ti interessi in questo momento della vita?”. Questa domanda ci permetterà di capire l’area di interesse del nostro interlocutore. Appena ci avrà risposto, potremo cercare di capire quanto stabile sia la sua passione. Potremmo ad esempio chiedergli “e da qui ad un anno a che punto pensi che avrai portato X (= la tua passione)?” Questa seconda domanda è utile in quanto ci permetterà di capire quanto è stabile l’affermazione precedente. Infatti spesso una persona fa una particolare attività per un particolare scopo ed è questo scopo la vera passione. Ad esempio, potrei appassionarmi alla comunicazione perché voglio diventare un bravo “coach”. In questo caso il mio interesse principale, quello al quale dovremo rivolgere le domande successive è nel divenire “coach”.