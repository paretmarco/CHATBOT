Si dice che sia una illusione della memoria, senza naturalmente confortare in alcun modo questa asserzione, si affibbia al fenomeno il nome scientifico di paramnesia; ed il fenomeno è cosi collaudato, passa agli atti e cessa dal dare fastidio. Ma chi ne ha avuto l'esperienza non può lavarsene le mani con altrettanta semplicità; sa bene, sa, che non è stato vittima di una illusione ma protagonista lucido di una genuina percezione del vero; ed anziché vedere in tali fenomeni un sintomo ed un effetto (li squilibrio noi pensiamo che questi fenomeni si possono verificare nei momenti di perfetto equilibrio e perfetta armonia, diciamo si possono verificare in tali condizioni ma non diciamo che queste condizioni siano necessarie, o sufficienti, o le sole, o per tutti. Cosi siamo indotti a pensare, per esperienza personale, che conta in proposito più di tutto il resto nel valutare l’esperienza psichica del tempo.