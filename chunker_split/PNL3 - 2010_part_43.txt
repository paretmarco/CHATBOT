Come utilizzare il metodo: Dire visivo, uditivo e cenestesico basandoci sui dati sensoriali significa dire che ci sono persone che prediligono elaborare le informazioni attraverso le immagini, i suoni o le emozioni. Ad esempio, dopo aver visto un film in un gruppo di persone ci saranno alcuni che hanno prediletto la colonna sonora o gli effetti acustici, altri la scenografia o gli effetti speciali, altri la “vibrazione” e l’atmosfera che si è creata grazie al film. Se sono un regista terrò conto di questo e curerò ogni elemento pensando che è diretto ad una particolare categoria di persone. Per utilizzare efficacemente tale approccio in un dialogo PNL3 è indispensabile però non essere eccessivamente analitici ed utilizzare solo la nostra mente conscia per fare l’analisi. Bisogna imparare bene (divenire consciamente competenti) ma poi lasciare la nostra mente inconscia fare il lavoro (divenire inconsciamente competetenti) Lo stress e l’accentuazione della predominanza sensoriale L’utilizzo di un solo sistema sensoriale alla volta in sequenza è una “riduzione” della normale attività cerebrale. Questa preferenza è quindi più marcata in momenti di tensione, in quanto tendiamo in tale occasione a ritornare a meccanismi automatici di reazione.