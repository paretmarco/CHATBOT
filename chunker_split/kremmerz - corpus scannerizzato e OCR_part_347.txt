In tal modo tutte le fatiche del religioso devono assorgere a questo unico fine di meritare il premio del Cristo (27), il quale arriva a discendere dal suo trono celeste e manifestarsi perfino sposo mistico delle candide monacelle e a parlare coi santi cattolici sotto apparenze diverse. Il secondo invece e' un agitatore elettorale alla moderna: tenta continuamente di far proseliti, promette tutte le gioie più' seducenti, purché' si rinunzi alla conquista del paradiso. Audace, mestatore, sfacciato, mentitore, promettitore di belle parole, questo signor Satana della concezione cristiana arriva al più' alto grado di temerità' quando allo stesso Gesù' di Nazareth pregante sul monte, egli promette oro, tesori, corona di re. Chi tenta? il Diavolo. Chi e' tentato? l'uomo. Chi aspetta per giudicare l'uomo? Cristo-Dio. Dunque i religiosi ammettono l'uomo come volontà' e come liberta' di volontà'. L'uomo, che non avesse la volontà' e la liberta' di esercitarla, non potrebbe avere ne' merito, ne' demerito per la conquista del Paradiso.