La fantasia, per esempio, ci permette di prepararci in anticipo a esperienze possibili (colloquio di lavoro, incontro sentimentale,...) E' il procedimento che ha reso possibile tutte le creazioni artistiche dell'uomo: Van Gogh non avrebbe dipinto quei cieli se non avesse deformato la propria percezione al momento della creazione. Con la stessa tecnica si possono ad esempio trasformare e quindi reinterpretare messaggi d'affetto o di stima percependoli insinceri o subdoli. Le mappe creano aspettative e queste fanno sì che l'individuo filtri l'esperienza fino a renderla conforme alle aspettative stesse (la cosiddetta “profezia autorealizzantesi”); dal momento che l'individuo si “impedisce” di fare esperienze non conformi alla sua mappa, le aspettative ne risultano confermate e rafforzate ed il ciclo continua. Un esempio di come l'aspettativa può limitare l'esperienza e quindi il pensiero è dato dall'esperimento di Bruner e Postman con le carte da gioco: i soggetti devono identificare le carte che vengono fatte vedere una per volta con tempi di esposizione sempre maggiori; alcune carte sono però modificate in partenza (es. : un sei di picche rosso e un quattro di cuori nero).