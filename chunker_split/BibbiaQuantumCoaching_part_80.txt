Oppure anche, se io penso di alzarmi per chiedere un prestito e me ne vergogno, il pensiero non può adagiarsi, stendersi senza ostacoli, percorrere le cellule e i nervi, ma subito viene combattuto da pensieri opposti discordanti. Ma se ho veramente bisogno del prestito, ciò che (psicologicamente parlando) mi consente di chiederlo è il permanere dell'idea “richiesta” a dispetto delle idee contrastanti. Ho quindi bisogno sopratutto di mantenere questa idea ben fissa nel mio cervello. L’INTENZIONE, come appare dall’esempio precedente, è una forza fondamentale a tale scopo. Osserviamo un fenomeno analogo: se leggendo un libro di viaggi polari, io penso di prenotare un viaggio per andare in Groenlandia, è probabile spesso che non ne farò nulla perchè l'Idea appena comparsa verrà scacciata da altre che sopraggiungeranno nel frattempo (il costo, i disagi, la disponibilità di tempo etc...). Ma se invece è mia INTENZIONE compiere un viaggio, l’effetto potrebbe essere totalmente diverso. Tutti i nostri giorni sono pieni di idee nate-morte, aborti espulsi, uova non fecondate. Poiché la densità di attenzione ha così grande importanza è utile imparare come potenziarla. Esercizio per sviluppare l’attenzione.