Il tempo verso le origini è un tempo qualitativa- mente diverso dal nostro, piú prossimo a ciò che è super- temporale, in esso il velo è meno fitto ed è quindi natu- rale che là vada il riferimento ove si debba indicare una via per avvicinarsi a ciò che è effettivamente metafisico. Chi vuole, può altresi riferirsi alle considerazioni svolte già da F. W. Schelling (Einleitung in die Philoso- phie der Mythologie, S. W., lI Abt., vol. I, pp. 233-5), il quale mise giustamente in rilievo appunto il fatto che la differenza fra « storia » e « preistoria » non è relativa, come se si trattasse di due periodi di uno stesso tempo, ma ha piuttosto riferimento a due specie diverse del tempo (dell'esperienza del tempo). Il tempo della pre- istoria è compenetrato da un elemento supertemporale, quasi al titolo di qualcosa di intermedio fra ciò che è storia e « divenire » da un lato, e ciò che riflette l'eter- no e l'identico dall'altro.