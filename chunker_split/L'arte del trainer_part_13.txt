(T.James) La comunicazione è uno degli aspetti più importanti della nostra vita, infatti, è quello strumento che ci permette di entrare in relazione con l’ambiente che ci circonda e di trasmettere alle altre persone il nostro “modello del mondo”. La comunicazione è anche uno degli aspetti più trascurati nella sua complessità strutturale: non possiamo dimenticare che l’80% della comunicazione umana è di natura non verbale e quindi governata da processi che sono appannaggio delle strutture più profonde della personalità; ne consegue, che gli aspetti della comunicazione non verbale, nostra e altrui, verranno ignorati e ci potremmo trovare nelle condizioni di manifestare incongruenze che non vorremmo trasmettere (per incongruenza intendiamo una contraddizione fra il linguaggio verbale e quello non verbale) e di ignorare le incongruenze del nostro interlocutore generando una riduzione nella nostra capacità di interpretare correttamente i bisogni e la comunicazione del nostro interlocutore. La comunicazione è un processo interattivo chiuso ad anello, che coinvolge direttamente i soggetti che partecipano alla relazione, sia dal punto di vista emotivo che da quello psicologico. Molto spesso il soggetto promotore della comunicazione si trasforma nella vittima dei propri processi comunicativi. La PNL è la tecnologia più potente e pragmatica nel campo della comunicazione umana.