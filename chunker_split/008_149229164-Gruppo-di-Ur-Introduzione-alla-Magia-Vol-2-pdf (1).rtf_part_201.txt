Dimenti cando l'« umano », vai come il vento, come arde il fuoco e splende la luce, come nudo semplice possente e uno è nello spirito il silenzio dei deserti e la calma degli ocea ni e il sommovimento tellurico degli elementi. Pensa, per analogia, a trame indipendenti di ritmi che corrono, si attraversano o succedono o sorpassano sulla stessa linea, senza però incontrarsi e tagliarsi, per ché il loro « tempo », il loro « periodo » è diverso. Ma secondo la legge loro possono pur determinarsi dei punti, nei quali si crea una sintonia: per un istante, i ritmi diversi divengono identici, ed allora una nuova cosa si produce e balena, una serie nuova si palesa, come sintesi. Queste sono le « soluzioni di ritmo ». Orbene: considera la coscienza tua di uomo come una di queste serie ritmiche. Essa si svolge all'interno di una ben piú vasta trama che è la trama stessa del ritmo della Realtà.