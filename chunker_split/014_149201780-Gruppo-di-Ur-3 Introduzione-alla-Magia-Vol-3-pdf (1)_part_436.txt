È ne- cessario solo che esso venga eseguito senza alcuna altera- zione di forma. Con tutta la precisione opportuna, come il contadino che va nel suo orto, nasconde il seme nella terra e aspetta che divenga pianticella, poi albero. La realizzazione, in alto come in basso, è un atto di amore: sia per il bene che per il male: per ciò che reca utilità e per ciò che reca danno. Qualunque idea di vantaggio personale intorbida ed arresta — compenso morale o materiale, è lo stesso. Se un innamorato « prega » per la sua donna, non ottiene nulla se non converte il suo amore di innamorato in quello della madre che si immola per il figlio. Domàn- dati se, quando l'infermità di un altro passasse nel tuo corpo, avresti la forza di soffrire in vece di lui senza la- mentartene e pentirtene. Se senti di poter rispondere sí sei pronto ad ottenere le vini] taumaturgiche. Stato di amore: sottilmente, benevolmente, devi sen- tire tutta l'ampiezza di uno stato di tenera responsabilità, come si sentirebbe spontaneamente per un bimbo che senza parlare domandasse aiuto. Come l'ospite che apre la porta di sua casa ad una persona amica, e la avvolge della sua padronanza.