Nello yoga, ad esempio, particolare attenzione è rivolta allo sviluppo del "chakra della corona", così come nelle tecniche di alchimia interna cinese, ad esempio, vi sono tecniche che portano al persona a portare la propria attenzione "dietro di sè". Gli antichi egizi (secondo Schwaller de Lubicz) erano coscienti di ciò e ponevano particolare attenzione alla parte della "corona" nelle loro rappresentazioni umane. Questa attenzione era anche presente nei templi egizi i quali ricalcavano (sempre secondo Schawaller de Lubicz) il corpo di Osiride disteso con la parte più sacra in corrispondenza della tesat (il fondo estremo del tempio). Del resto anche nelle cattedrali cristiane (in forma di croce e quindi anche qui simboleggianti l'uomo-cristo) la parte più sacra ed unificante è dietro l'officiante (o davanti nel vecchio rito, ma comunque sempre nella stessa posizione), nel luogo dove spesso vi è la cosiddetta "pala di altare" che contiene gli elementi più significativi. Le rappresentazioni della grazia, del resto, simboleggiano questa che scende dall'alto, nella zona del chakra della corona. Possiamo quindi vedere che vi è una tradizione ininterrotta ed uguale tra varie culture anche molto distanti che da estrema importanza a questo punto fisiologico.