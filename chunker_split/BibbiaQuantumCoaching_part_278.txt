Con Time Line e Tecniche per una visione temporale del cambiamento indichiamo una serie di approcci che ci permettono di avere una visione più completa del tempo. Il paradigma della Time Line ci permette ad esempio di fissare adeguatamente gli obiettivi per il futuro e di ancorarli neurologicamente, gestire il tempo, operare un life-coaching . 3 - L’ENNEAGRAMMA ED I 3 SET NEUROLOGICI Enneagramma è il nome dato ad un’antica metodica che definiamo anche dei “tre set neurologici” oppure delle “intelligenze multiple” ad indicare l’utilizzo di differenti strutture cognitive all’interno della nostra mente. Uno tra gli elementi più interessanti nell’enneagramma è il suo dinamismo, ed il suo completare la visione di base data dalla PNL e dall’analisi transazionale. Queste discipline psicologiche fanno l’ipotesi che coabitino all’interno di noi più “parti” (PNL) o più “stati dell’IO” (Analisi transazionale), che sono come delle sottopersonalità dotate di carattere specifico. Queste sottopersonalità possono affrontarsi o vivere in armonia. Lo schema dell’enneagramma permette di capire meglio tali interrelazioni.