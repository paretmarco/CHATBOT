Dunque la prima manifestazione nella separazione e' un paradosso pei volgari e pei profani. Non esiste parola umana che possa dare al discepolo una esatta corrispondenza della idea fondamentale della scienza segreta: qualunque traduzione in linguaggio profano e' una imperfezione che rende il pensiero primitivo ed occulto della iniziazione sotto una forma che e' facilmente attaccabile da ogni dialettica meno profonda. Tentiamo questa traduzione = (Il mondo e' la Volontà'. L'universo non e' che il nulla esistente, cioè' il solo frutto e non la causa di se stesso ma l'Universo e' la Volontà' presa come causa). Queste definizioni sarebbero l'assoluta negazione di tutto ciò' che abbiamo dimostrato ed esplicato innanzi, ma in queste definizioni e' la sola forma imperfetta a rendere in modo sintetico un'idea che per la sua verità' assoluta non rinnega i principi innanzi esposti, colpa semplicemente del linguaggio umano che e' fatto per rendere chiaramente le idee comuni a tutti i profani e non stati di essere dello spirito umano nelle diverse sue gradazioni. Così' per necessita' sono venute in uso maniere di dire analogiche che intendere non le può' chi non le prova.