I preti macellai dell'Inquisizione, bestie da tiro, preposti come condottieri dell'umanità' per castigo della Provvidenza universale che niente compie senza ragione sublime, tra le ruote dei martiri, le forche, e gli auto da fé' pur sentendosi e conservandosi ferocissimi guardiani dell'integrità' e del diritto di. disporre e dommatizzare sulle leggi dello spirito, ebbero sempre in culto la ricchezza, la pecunia, e il simbolo dello uno e dell'altro: l'oro. Se degli uomini illuminati avessero detto: noi abbiamo il secreto per rendere potente il vostro spirito, sarebbero stati senza complimenti scorticati vivi. Ma essi dissero: noi abbiamo mezzo di convertire in oro tutti i metalli impuri e i preti beccai degli eretici abboccarono all'amo, e papi, fratacchioni e chierichetti si dettero alla ricerca. Nei libri alchimici i mezzi per pervenire alla manipolazione sono indicati diffusamente (44) ma oscurissimamente per chi non sa come fare, molto chiaro invece per chi conosce già' il secreto operatorio. Che dicono gli alchimisti? Tutte le cose si riproducono nel mondo vegetale e nello animale per mezzo del loro sperma o seme. Perché' i metalli non dovrebbero seguire l'istessa legge? Ammesso che i metalli seguano questa legge, lo sperma dell'oro riprodurrà' dell'oro.