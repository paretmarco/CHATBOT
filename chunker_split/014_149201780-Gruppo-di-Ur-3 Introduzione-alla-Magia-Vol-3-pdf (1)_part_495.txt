EA ESOTERISMO E MISTICA CRISTIANA In pití di un'occasione si è detto, in queste pagine, che il cristianesimo rappresenta un sistema religioso il quale, se contiene vari elementi tradizionali, è però privo di una controparte esoterica ed iniziatica; il che, nel confronto con quanto è stato proprio alle principali tradizioni antiche, o non-europee, costituisce in un certo modo una anomalia ed è ben lungi dal convalidare le pretese di superiorità accam- pate dalla religione venuta a predominare in Occidente. Quanto agli accennati elementi tradizionali, essi non si riferiscono tanto al cristianesimo come tale, cioè come pura dottrina evangelica, quanto al corpus del Cattolicesimo, con relazione ai simboli, ai miti, ai riti e ai dogmi con cui si definisce la sua ortodossia. Qui assumono forma e vali- dità semplicemente religiose non pochi elementi atti anche a valere su di un piano più alto e ad esser cattolici nel sen- so etimologico della parola, vale a dire universali. Al Cattolicesimo manca un esoterismo, perché nelle sue gerarchie e assente una élite regolare rivestita di adeguata autorità che, per esser in possesso di un corrispondente sapere, sia cosciente della dimensione più profonda, meta- fisica e metareligiosa di siffatti elementi (1).