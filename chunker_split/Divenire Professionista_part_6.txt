La scuola magnetica è stata infatti certamente, almeno in questi ultimi secoli, trasmessa in maniera orale negli aspetti più segreti e cosmologici e solo alcuni autori quali F.A.Mesmer o H. Bischoff mostrano di avere coscienza di una teoria generale che vada oltre i singoli fatti specifici. Questa teoria generale, come anche testimoniatoci da un anonimo francese del 1700 che si firma “un ami zelé de la verité” è quella che permette i “veri risultati”. Per ritrovare l’originario “Corpus”, abbiamo quindi utilizzato molto lo stesso criterio utilizzato dai linguisti per ricostruire le lingue antiche e scomparse. La nostra attenzione è andata sugli elementi che più di tutti apparivano a distanza, non sembravano essere casuali, e nel contempo erano molto simili. Avendo avuto anche accesso alla tradizione orale e diretta, indipendentemente da tutto possiamo dire che è anche di base un libro PRATICO, in cui le espressioni rituali utilizzate sappiamo per certo che portano allo sviluppo di tutte le qualità legate al Magnetismo, e che sono per certo conformi a quello che è il loro fine. Abbiamo dovuto infatti effettuare alcune interpolazioni per chiarire alcuni punti. Anche tali aggiunte sono state fatte utilizzando materiale antico di altre fonti.