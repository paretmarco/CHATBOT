Il sinonimo per tale concetto è SINTONIA o FEELING. Per RAPPORT secondo Anthony Robbins si intende la capacità di penetrare nel mondo di qualcun altro, facendogli sentire che lo capite, che avete un forte legame comune. E per Rapport si intende anche la capacità di passare senza esitare dalla vostra alla sua mappa del mondo, ed è questa l'essenza della comunicazione riuscita (vedi Mappa, Efficacia della comunicazione).. La CREAZIONE DEL RAPPORT, ossia del feeling e dell'empatia è essenziale per l'instaurazione di un'atmosfera di fiducia reciproca e di un clima confidenziale e partecipativo in cui ognuno possa sentirsi a proprio agio. Come facciamo ad accorgerci se stiamo veramente riuscendo ad entrare in sintonia con qualcuno, o se al contrario lo stiamo irritando? Per entrare in RAPPORT ed effettuare una COMUNICAZIONE SINTONICA ci sono i seguenti strumenti: la CALIBRAZIONE (vedi Calibrazione) e il RICALCO (vedi Ricalco) VERBALE ed EXTRA-VERBALE (vedi Mirroring). La comunicazione molto spesso diventa sintonica e crea Rapport, quando essa è congruente (vedi Congruenza, Efficacia comunicativa). Ciò significa che gioca un ruolo preponderante nell'instaurazione del feeling anche il linguaggio extraverbale, ossia l'intonazione della voce e i movimenti posturali.