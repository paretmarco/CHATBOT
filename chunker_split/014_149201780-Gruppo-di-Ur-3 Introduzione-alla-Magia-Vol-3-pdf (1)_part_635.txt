Là do- ve invece esistano forme regolari di iniziazione, già la trasmissione rituale e gerarchica delle « influenze » va ad integrare i risultati dell'opera puramente personale di « separazione », tali influenze andando ap- punto a vivificare e a trasfigurare il nucleo purushico già isolato, tanto da propiziargli il ritorno al suo stato primordiale, la realizzazione della vera forza e della vera vita. E questo stesso è il punto in cui ogni dualismo cessa e in cui si può sviluppare in profondità l'opera della vera trasmutazione secondo l'Arte Regia e solare. L'ASCETA, IL FUOCO, LA ROCCIA, LO SPAZIO (dal Milindapariha) Il Milindapariha è una esposizione della dottrina buddhista data sotto forma di colloquio fra il saggio Naggasena e il re Milinda, il quale corrisponde al re storico greco Menandro, che aveva esteso il suo regno su alcune regioni dell'India settentrionale, nella seconda metà del II secolo a.C. I passi qui tradotti corrispondono al cap. III del libro VII (11-30). 1 « Quali sono [chiese il Re] le cinque proprietà del fuoco, o onorevole Mgasena, che (un asceta = bikshu) deve avere [per conseguire lo stato di arand? ».