In questo schema è fondamentale portare il collaboratore alla presa di coscienza del principio che adottare un determinato comportamento fa parte delle “regole del gioco” alle quali coloro che lavorano aderiscono implicitamente. Il fine è ottenere la motivazione del collaboratore. Il problema infatti è che la maggior parte della gente tende a divenire ostile quando trattata duramente. Si tratta di un meccanismo biologico naturale, di tipo protettivo della propria persona. Oltretutto, i meccanismi aggressivi diminuiscono l'efficienza nei gruppi e tendono a propagarsi a catena. La chiave per operare è capire un elemento fondamentale: Se siamo rilassati possiamo tollerare eventuali frustrazioni senza divenire ostili Il modello proposto di seguito opera quindi in due fasi: il morale del collaboratore prima si abbassa e poi si alza. 1 – Accogliere il collaboratore calmamente Come abbiamo detto, il rilassamento è la chiave per accettare osservazioni. Ed il rilassamento può essere ottenuto se anche noi siamo rilassati 2 – Ottenere l’approvazione su di un principio generale da osservare.