Tuttavia anche quando siano presenti le condizioni per l'efficacia reale del rito, e questo non sopravviva a sé stesso su un piano di mero fervore devoto e di misticismo, an- che quando, dunque, si ammetta un certo potere non-uma- no e sacralizzante del rito e del sacramento cattolico, non si può confondere l'ordine a cui esso è proprio con l'ordine iniziatico, e tanto meno pensare che il primo possa tenere il luogo del secondo. Dal Guénon la differenza, nel riguar- do, è stata indicata nei seguenti termini: il rito religioso propizia una partecipazione all'ordine sovrasensibile man- tenendo però il limite individuale, mentre il rito iniziatico ne realizzerebbe una di carattere superindivíduale; l'uno mi- rerebbe alla « salvezza » dell'anima del singolo, nei termini di un prolungamento della sua esistenza individuale di là dalla morte; l'altro mirerebbe invece alla vera immortalità. La differenza piú essenziale riguarda tuttavia la presenza o l'assenza della premessa teistica nel concetto del sacro.