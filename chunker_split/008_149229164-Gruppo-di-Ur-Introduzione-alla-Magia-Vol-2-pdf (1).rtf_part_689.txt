La coscienza dell'ente-sangue è in rela zione con quella costituita dall'uomo mediano. Il mondo ritmicamente luminoso dello stato della sede mediana è racchiuso nel mistero del sangue. Dal cuore espanden dosi nelle due direzioni orizzontale e verticale — rosa rossa che sboccia al centro della Croce — attraverso il sangue la coscienza si irradia in tempo e spazio. Si dica anzi: in tempo-spazio, perché ciò che la coscienza co nosce nella sede mediana, sono figure, o « segnature » (spazio), contessute di ritmo (tempo), o, se si preferisce, ritmi (tempo) che si manifestano in forme, in immagini (spazio: cfr. vol. I, pp. 144 sgg.). Questo si chiarisce rile vando che il conoscere nella sede del cuore è un ricor dare (anàmnesi) — un ri-andare al ricordo, che l'ente sangue contiene, dello stato di coessenzialità con grandi forze che agiscono ancora come impulsi formativi nei vari organi, ma che si esprimono altresì nelle leggi e nella elementarità della natura (spazio). I tre sistemi, vegetativo, nervoso e sanguigno, corri spondono ai tre colori ermetici: verde, bianco e rosso.