Per esempio possiamo immaginare con la nostra fantasia una mucca verde, anche se non ne abbiamo mai avuto esperienza con i sensi. Possiamo distorcere la nostra esperienza e progettare il futuro immaginando che si tratti del presente. questo processo di modellamento può essere un vantaggio o un inconveniente: dipende dall'uso che se ne fa" (Bandler & Grinder I modelli della tecnica ipnotica). MESSAGGI SUBLIMINALI e SOVRALIMINALI "La parte verbale della nostra comunicazione non è che un aspetto dell'intero processo comunicativo. Una quantità enorme di informazioni è trasmessa con gli aspetti non verbali (tonali, gestuali e tattili) della nostra comunicazione, che per la maggior parte della gente ha tipicamente luogo al di sotto della soglia della coscienza. Inoltre, le persone per lo più non sono consce della maggior parte delle rappresentazioni che passano per i loro sistemi neurologici mentre esse percorrono le varie fasi delle loro strategie. Molti hanno un'estrema difficoltà a sintonizzarsi sulla loro effettiva esperienza sensoriale o a comunicarla verbalmente" (Dilts, Bandler, Grinder, DeLozier Programmazione Neurolinguistica) Vedi Strategie, Inconscio La comunicazione può intervenire su diversi LIVELLI DI CONSAPEVOLEZZA, contraddistinti da una diversa percentuale di CONTROLLO COSCIENTE da parte di chi riceve il messaggio.