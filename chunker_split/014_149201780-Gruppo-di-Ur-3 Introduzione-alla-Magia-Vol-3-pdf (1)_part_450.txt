Col proposito di questo tentativo preliminare e par- ziale prendemmo con noí solamente una corda di qua- rantadue metri, pochi metri di cordino destinato a fare degli anelli, alcuni moschettoni, cinque chiodi fra tutti e due, e ciascuno il suo martello; tutto il resto venne la- sciato sul margine della morena. E su per il nevaio e per il contiguo ghiaione. Il primo contatto con la roccia mi trovò rispettoso, come timido e onorato al tempo stesso, ma subito la dif- ficoltà mi guardò negli occhi con senso di mistero e di voluttà nascosta, e l'orizzonte e la montagna svanirono senza che me ne accorgessi, sentimenti ed emozioni si dispersero come il torrente si perde nel lago alpino nella cui specchiante limpidezza mi pareva essersi tra- sformata la mia coscienza, lasciandomi scorgere nel fon- do, nell'Io, con una trasparenza ignota, riflettendo la volontà dell'azione nuda, fine a sé stessa. Il gioco divino era incominciato e la sua ebbrezza mi prese.