Clopse di Sancara esprimeva l'Universo con un vaso pieno d'acqua in cui egli poneva diversi pesciolini di colori differenti, pietre, erbe e pesci rappresentavano delle unita' che erano tra loro unite dall'acqua e separate dalla specialità' della loro forma. Comunicanti tra loro e divise, ma che potevano agire le une nelle altre, i pesci mangiare le erbe e smuovere le pietre e complessivamente smuovere tutta l'acqua del vaso in modo dal perturbare la quiete dell'Universo nel finito suo esempio della acqua. L'errore volgare che allontana le plebi dalla verità' e' di situare l'uomo come un parto speciale degli Dei, e credere che tutti gli uomini siano separati tra loro per la specialità' della loro natura e per la differenza della natura loro dalle altre manifestazioni visibili, ed incapace di comprendere la sintesi di un legame di tutte le forme esistenti; non immaginavano che l'azione dell'uomo possa avere energica potenzialità' sulla intera manifestazione universale, perché' lo stimano piccolo ed impotente perfino ad agire sugli elementi che lo circondano, quasi che nel muoversi in un lago un pesciolino non agiti l'acqua e la balena nel mare non sollevi delle onde maestose e degli spruzzi d'acqua molto sensibili!