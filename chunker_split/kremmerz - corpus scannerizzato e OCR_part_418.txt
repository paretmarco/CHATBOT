- Segni demoniaci del separando - Sotto questo segno debbo richiamare l'attenzione del novizio di cosa che implicitamente e' indicata nella lettura delle precedenti nozioni sofiche sullo sviluppa del corpo lunare dell'uomo; poiché' a più' punti di questa parte ho accennato all'influenza degli atti esteriori sulla modellazione del corpo sideale, cosa che si riferisce al lavoro iniziatico, e' bene far intendere a questo punto in cui per la prima volta ci capita di discorrere della inflenza di mercurio poche verità' fondamentali che non si devono mai perdere di vista nella pratica della scienza sacerdotale, tanto se la cosa e' adoperata in senso oggettivo, tanto che sia praticata in senso soggettivo. L'iniziazione comincia realmente e non a parole soltanto, appena nell'uomo volgare e' spuntata la voce interna, il Cristo, il Nebo, l'Angelo, il Genio. In altri termini la vita nuova nel cammino delle solitudini inesplorate dai volgari comincia appena il separando mercuriale si e' ottenuto e soggettivamente o oggettivamente. 1° esempio soggettivo, cioè' nello stesso individuo. Il maschio intelligenza, trasportandosi all'esteriore periferia del corpo umano agisce con la pratica sul corpo occulto dell'individuo stesso che opera, in modo da modellarlo o inciderlo o ingravidarlo come desidera, secondo il tipo osirideo.