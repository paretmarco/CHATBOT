E facciamo ancora un altro esempio, nel quale potranno ritrovarsi molte donne: voi avete appena acquistato un vestito o siete andate dal parrucchiere per una nuova acconciatura, e qualcuno il cui giudizio ha grande valore per voi vi dice: - Il tuo taglio di capelli non è tanto buono-; oppure vi da semplicemente uno sguardo di domanda nell'osservare la vostra pettinatura o il vostro vestito, senza dire niente di più, dandovi una suggestione non verbale che qualcosa in voi "non va bene". Molto probabilmente cominciate ad interrogarvi sulla vostra scelta. Dopo non molto, incomincerete a chiedervi se il vostro abito non sia troppo lungo, o troppo corto, o troppo piccolo o chissà cos'altro ancora. Ci sono alte probabilità che più indosserete l'abito, meno ne sarete contente: prima o poi troverete qualche scusa per dire "quest'abito non mi è mai piaciuto". Nel caso appena descritto, voi avete lasciato da parte la vostra capacità di giudicare e l'avete sostituita con un messaggio proveniente da un'altra persona; avete cioè accettato una suggestione e permesso alla vostra mente di farla sua. Le moderne ricerche scientifiche hanno mostrato come non ci sia alla base nessuna differenza tra questo tipo di fenomenologie e le cosiddette "fenomenologie ipnotiche" osservabili in studio.