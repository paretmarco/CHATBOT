La suggestione Ovviamente il risultato se si procede solo per suggestioni è limitato, in quanto rischiamo di sostituire solo una sequenza temporale (suggestione) con un’altra. Accettare una suggestione significa in questa visione accettare una specifica “sequenza temporale” o costruzione sul futuro proposta da un’altra persona. Esistono però anche metodiche dove possiamo però accedere ad un contatto maggiore con le potenzialità all’interno della persona ed avere una “moltiplicazione” dei risultati. L’accesso all’inconscio Vi sono alcuni metodi (come ad esempio l’ipnosi ericksoniana) dove noi prendiamo contatto con il “consigliere interiore”, la parte interna di noi, con il mercurio all’interno di noi, ed il termine hermes, inteso come consigliere interiore, è qui più che appropriato. Il concetto base di queste metodiche è l’accettazione dell’esistenza di questa parte, l’accesso al suo antro, che, parafrasando Dalla Riviera, “non è così distante come si pensa”. La chiave è quindi la “presa di coscienza” dei nostri dinamismi infracoscienti. Metodi di induzione Entrare in trance è naturale e le popolazioni primitive entrano più velocemente in stati utili di trance rispetto all’uomo “civilizzato”.