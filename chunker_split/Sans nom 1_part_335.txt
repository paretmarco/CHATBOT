L’ego è quello che “condensa” in entità staccate la realtà che è invece energia. Solo la nostra visione di “trance” quotidiana ci fa percepire i nostri eventi quotidiani come unità separate “uccidendo” la percezione energetica. Integrare quindi la visione energetica che può avvicinare un poco di più alla globalità ed alla presenza. La visione energetica dovrà poi essere anche quella trascesa in quanto la globalità in sé stessa è comunque anche al di là dell’energia stessa. La globalità e la presenza è quello che solo veramente esiste. Un ciotolo è apparentemente staccato, ma fa parte della spiaggia, e se portassimo via tutti i ciotoli da una spiaggia avvengono dei fenomeni di erosione. Non esistono parti che non facciano già parte di qualcosa e tra l’altro che, sottraendo le quali, non portino modifiche in quel qualcosa. La ragione per la quale non ci rendiamo conto di ciò, è molte volte linguistica. Il tutto sembra diverso dalle parti e apparentemente indipendente perchè a volte lo chiamiamo con un nome diverso. Questo ci porta anche a non vedere il nostro ruolo nel tutto, e ci conduce ad un irrealistico "pensare piccolo" che è poco efficace.