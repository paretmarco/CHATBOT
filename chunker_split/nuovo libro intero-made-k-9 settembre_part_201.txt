Inoltre, la possibilità di sviluppare altri schemi può produrre quello che chiamiamo "crescita esponenziale"; infatti, ogni alternativa che ci si apre nella vita si combina con le precedenti in maniera moltiplicativa, permettendoci anche di espandere la creatività. Es. Giovanni G. potrebbe ad un certo punto pensare che gli fa piacere anche guadagnare molti soldi, e e che il problema del dominio è secondario, o che può mettersi a fare un lavoro dove non c'è subordinazione, o altre cose ancora. IL CONCETTO DI BENESSERE PERMANENTE Così come il corpo è naturalmente in salute qualunque movimento e azione faccia, purchè non eccessivo, così la nostra mente può provare piacere qualsiasi azione mentale faccia. Il concetto di benessere permanente significa che sviluppare un maggior livello di coscienza significa anche sviluppare un maggior benessere. ALCUNE DOMANDE PER ANALIZZARE IL PROPRIO LIVELLO DI COSCIENZA Quante volte negli ultimi giorni siete stati presi da sconforto? Quante volte rispondete automaticamente senza pensarci, per poi pentirvene? I vostri amici trovano facilità a predire i vostri comportamenti? E voi trovate facilità a predire i vostri? Riuscite a pensare di colpo a qualcosa di diverso? E riuscite mantenervi su di una stessa linea? Per quanto tempo?