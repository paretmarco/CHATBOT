Indichiamo con queste parole una serie di elementi attraverso i quali filtriamo l'esistenza in quanto fungono da "catalizzatori" dei nostri sforzi e delle nostre esperienze nella vita. Sono gli elementi verso i quali andiamo e dai quali fuggiamo. Sono normalmente assorbiti dall’ambiente durante l’infanzia. Sono spesso inconsci e guidano i nostri comportamenti. Sono anche un filtro di valutazione. Rappresentano come noi decidiamo se le nostre azioni sono buone o cattive, giuste o sbagliate. Sono anche le chiavi della nostra motivazione. Per la PNL3 i valori sono rappresentativi della Personalità: tutti i valori ad un livello profondo possono essere visti anche come una direzione dell'individuo che si allontana dal suo stato profondo per dare potenziale ad elementi esterni. Per creare rapport a questo livello la PNL3 utilizza l'enneagramma, che permette di individuare "costellazioni di valori" e poter così capire meglio e subito la persona di fronte a noi. Se, ad esempio, il mio interlocutore ha come valore fondamentale la famiglia, gli parlerò dell’importanza della famiglia nella società odierna e nello stesso momento saprò (utilizzando in combinato il metodo “ennea” che descriveremo successivamente) che forse i canali cenestesico ed uditivo sono particolarmente importanti per lui.