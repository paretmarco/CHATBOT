Schopenhauer dice che un uomo che abbia una sostanza tale da non esser più obbligato ad alcun lavoro, padrone delle proprie forze e del proprio tempo, l'uomo che può dirsi ogni mattina “la giornata mi appartiene”, è di una stoffa diversa dei paria obbligati a sgobbare. Fra chi ha una rendita media, ma sufficiente a vivere in libertà, e chi ne ha una molto grande, la differenza è infinitamente più piccola che tra il primo e chi non ha nulla. Ma anche chi si ritira fa un cattivo affare se non ha più le forze o la voglia di godere della sua libertà. Spesso i bottegai che vendono il fondaco, non sapendo che fare della propria ricchezza, incapaci a gustare altra bellezza che non sia quella del libro mastro, finisce per essere uccisi dalla noia. Concludendo praticamente, ciascuno dovrebbe trovare il modo di guadagnare più denaro che può, faticando meno che può ma soprattutto aver ben chiaro cosa vuole.