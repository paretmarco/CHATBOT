Da piccoli hanno ricevuti apprezzamenti per quello che facevano e non per quello che erano e che quindi l’amore passa attraverso il successo. Si concentrano quindi sull’immagine esterna (=Ve) che gli garantisce riconoscimento. Proprio per questo un difetto che gli viene attribuito è la Vanità26. Questa tipologia ha infatti un inclinazione particolare alla falsità; naturalmente non si tratta di bugie particolarmente clamorose ma di piccoli e continui abbellimenti delle sue imprese. Abiti firmati, macchine di lusso, ambienti socialmente elevati e anche il partner e la famiglia diventano “oggetti” da mostrare in quanto devono sempre essere in forma e all’altezza della situazione27. Ma il riconoscimento ESTERIORE (che quindi è legato alla realtà esterna) non potrà mai veramente colmare il buco interiore che di fatto esiste solo perchè è “autocreato” dalla persona e dipende dalle concettualizzazioni passate. Essendo infatti il successo un bisogno creata dalla nostra mente, questa sarà sempre in grado, ad ogni gradino raggiunto, di crearsi di nuovo un bisogno maggiore da soddisfare. E’ come nella mente ci fosse una voce che dice: “tu non stai facendo abbastanza!”.