Le iniziali maiuscole VAK sono le abbreviazioni dei principali sistemi rappresentazionali che usiamo per la costruzione dei nostri modelli del mondo. Gli esponenti "e" e "i" (Vi/e) indicano se le rappresentazioni provengono da fonti esterne ("e") come quando ascoltiamo o guardiamo qualcosa che è fuori di noi, se invece sono interne ("i") come quando ricordiamo o immaginiamo una figura o un suono. Anche il linguaggio è un sistema rappresentazionale ed è stato studiato dalla Grammatica trasformazionale (vedi Grammatica trasformazionale) "Gli elementi fondamentali a partire dai quali si formano gli schemi del comportamento umano (vedi Comportamento) sono i sistemi percettivi con cui i membri della specie operano sul loro ambiente: visivo, auditivo, cenestesico, gustativo, olfattivo. Il modello della PNL muove dal presupposto che tutte le distinzioni che noi esseri umani siamo in grado di effettuare in merito al nostro ambiente (interno ed esterno) e al nostro comportamento possano essere rappresentate vantaggiosamente nei termini di tali sistemi. Queste categorie percettive costituiscono i parametri strutturali della conoscenza umana" (Dilts, Bandler, Grinder, DeLozier Programmazione Neurolinguistica).