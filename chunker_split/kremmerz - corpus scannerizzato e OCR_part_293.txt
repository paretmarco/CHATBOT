La Lilit rappresenta la identica partizione di potestà' tra il corpo lunare e il corpo materiale, in modo si vuole intendere che in origine l'uomo ebbe un corpo lunare o anima materiale eguale in potenza al corpo materiale, in modo che la lotta per una supremazia tra i due dovette essere lunga e feroce, giacche' i fenomeni o gli effetti prodotti dal corpo lunare; essendo eguali in potenza con quelli del corpo materiale, agivano e si producevano senza il consenso e la coscenza di questo. I chierici maledivano sempre la Lilit come un demonio potente e seduttore, e senza entrare nel merito del suo stato o condizione di essere, discussero veramente all'epoca della Inquisizione (bestiale e rivoltante delirio dei falsi sacerdoti della verità') se Lilit potesse generare in unione coitale all'uomo. Se i chierici avessero capito ciò' che dicevano allora e ciò' che ancora oggi discutono, invece di cercare tante assurde ragioni contro il moderno spiritismo e il magnetismo mesmeriano, avrebbero capito che in tutti i medi detti dei fenomeni o ad effetti fisici, dei quali fenomeni sono essi medii stessi incoscienti, vi e' la manifestazione ed il sopravvento della Lilit dei Rabbi.