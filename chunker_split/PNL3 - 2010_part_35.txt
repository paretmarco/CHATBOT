Superare gli schemi lineari limitanti Nella nostra mente vi sono due tipi di comportamenti: liberi, cioè fatti in relazione allo stimolo ricevuto senza condizionamenti interiori, ed automatici e lineari, cioè eseguiti utilizzando senza pensarci un modello del passato. Di entrambi abbiamo bisogno. E’ bene essere liberi nei comportamenti ma è anche utile qualche volta poter scegliere velocemente, ad esempio in situazione di necessità e sopravvivenza. Tuttavia, anche fuori dalle situazioni di sopravvivenza vi è una tendenza all’”economia di pensiero” che porta l’uomo a farsi sommergere dai comportamenti automatici ed a “non pensare più”. Parliamo a questo punto di “ego fisso” e di comportamento chiuso in una struttura neuronale fissa. I comportamenti automatici hanno infatti degli schemi neuronale fissi e lineare e ogni qual volta vi è la necessità, è come se accedessimo a questi schemi eseguendo dei binari prestabiliti: quando qualcuno ci porge la mano, noi gliela stringiamo; se il semaforo è rosso, noi arrestiamo il moto della macchina; se il telefono squilla, noi rispondiamo. In pratica se vi è uno stimolo si ha una risposta corrispondente.