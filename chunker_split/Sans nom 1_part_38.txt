E più è alto il livello dell’esperienza, più il senso del tempo si espande. Vi è una similitudine col concetto della teoria della relatività. Più aumenta la velocità, più il tempo rallenta. Nella stessa maniera più aumenta il livello di coscienza, più rallenta il tempo, fino ad arrivare al “momento senza tempo”. Il processo è facilmente osservabile nella sua parte iniziale con un metronomo: dopo averlo messo in movimento al ritmo di un battito per secondo, cominciare a sviluppare presenza al corpo. Più aumentiamo la presenza più il tempo sembra rallentare in funzione dell’allargamento della coscienza ad una sempre maggiore quantità di informazioni e sensazioni. Nei livelli più elevati degli stati di coscienza, il tempo e lo spazio si dissolvono nell’oceano dell’infinita ed eterna coscienza; i confini tra passato, presente e futuro svaniscono e si confondono. Nelle parole dell’insegnante di Zen D.T. Suzuki “nel mondo spirituale non ci sono divisioni di tempo come presente passato e futuro; in quanto si contraggono nel singolo momento del presente dove la vita è nel senso vero”.