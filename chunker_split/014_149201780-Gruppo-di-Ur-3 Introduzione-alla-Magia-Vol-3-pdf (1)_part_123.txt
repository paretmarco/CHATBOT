In questo stato — che siamo fondati a considerare costituzionale in civiltà primordiali, mentre oggi è risvegliabile solo in via extranormale ed eccezionale — in questo stato le forze naturali, allo stesso modo che agendo sugli organi dei sensi producono una percezione o rappresentazione avente valore di conoscenza reale, cosi esse, agendo sul- la fantasia, creano un fantasma, una visione, o imagine, che ha egualmente un valore di conoscenza reale. Sor- gono cioè forme simbolico-fantastiche che traducono figu- rativamente un contatto con le forze delle cose. Cosi l'uomo antico vedeva gli dèi, vedeva gli gnomi, le silfidi, le ondine, i dèmoni, i geni e via dicendo. Tutto ciò per lui non era per nulla una « invenzione », una escogitazione poetica, ma un dato immediato della espe- rienza che si inseriva spontaneamente fra la trama di ciò che i sensi fisici rivelano — quasi a continuarla. Ripetiamo che ancor oggi la cosa è possibile, ed ha luo- go quando allo stato di veglia si sia capaci di isolarsi in ciò che altrove è stato chiamato I'« uomo lunare » (1).