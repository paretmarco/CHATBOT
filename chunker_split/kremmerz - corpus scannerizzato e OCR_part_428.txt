- domandano gli sciocchi se i suoi raggi ci abbagliano, chiuderemo gli occhi e non troveremo dove immettere la chiave che deve schiuderla: Questo linguaggio figurato vorrebbe rappresentare nella sua semplicità' tutta l'importanza che il segno di luna o il segno di Cancro ha nella pratica della magia, e le religioni isiache non hanno potuto non tradurre nell'una forma o nell'altra questo simbolo della creazione della forma nella sua impurità' o purità' la Maria cristiana, nelle sue diverse forme (mater dolorosa, mater gaudiosa, ecc.) la Diana pagana, l'Astarte caldea, l'Iside egizia sono impersonamenti del concetto lunare anche nel significato oggettivo delle forme visibili (42). Ora se le moltitudini, cioè' le folle impure ed impurificabili, fanno ressa innanzi a questa più' abbagliante porta della sapienza, il solo iniziato che ha sentito la voce del maestro occulto può' aprire con sicurezza, e il novizio all'iniziazione magica deve giuocare innanzi ad essa di temerità', di audacia, di coraggio pur di conquistarla. Izar continua: innanzi a questa porta, la fossata e' colma di vittime: sono gl'impreparati senza coraggio che sono periti. Infatti tutta la temerità' senza il coraggio di una preparazione opportuna non fa che vittime.