L'uccello che esce con le ali aperte dalle fiamme del rogo combusto e' l'uomo eterno temprato alla vita incorporea materialmente, ma e' l'uomo integro tal quale era al momento anteriore alla sua incarnazione e umanazione. Separazione alchimica e questa se si ottiene per un processo violento di fuoco, dì cremazione, di distruzione del corpo fisicamente grave: separazione chimicamente dissolutiva se avviene col lento processo del cammino naturale. Osserviamo nella semplicità' del suo mistero l'incarnazione o umanazione di uno spirito. Seguendo una legge eterna ed immutabile che si annunzia vera in tutte le cose visibili ed invisibili, (ogni corpo e' attratto per natura e fatale gravitazione nella sfera simpatica alle proprie tendenze o caratteri individualizzati, per ragioni di affinità' e di struttura). Lo spirito umano tende all'umanazione, come il ferro tende alla natura del ferro, come la pietra alla pietra. La scienza analitica profana, al lume della profana filosofia di osservazione e di esperimento non può' far sua questa legge dommatica, perché' nel mondo apparente governa la legge del binario o dei contrari.