Il Romantico è portato a ricercare situazioni estreme e pericolose e solo allora tende ad agire più del solito ma, in maniera sconsiderata e irresponsabile. Ed è proprio nel culmine di queste situazioni che il Quattro sente la vita e le persone più vere. Una delle paure fondamentali del Quattro è l’ordinarietà. È un anticonformista e fà di tutto per essere speciale ed è contro la quotidianità. Anche nell’abbigliamento cerca sempre di mettere qualcosa che un pò lo distingua dalla massa. Anche se a volte può dire di aver indossato la prima cosa che gli è capitata, di fatto gli abiti sono stati ben studiati. Una vita ordinaria, pianificata, senza emozioni intense e colpi di scena terrorizza il Romantico. Questo aspetto rende interessante la vita accanto a un Quattro non stressato, in quanto farà di tutto per trasformare la routine in un’avventura. Un’altra caratteristica è la capacità di introspezione. Non ha paura di andare nelle profondità dell’inconscio. Anzi, si motiva ad andare verso la profondità contro la superficialità. Affascinare un Quattro Parlate di emozioni e siate molto analitici nei confronti di queste, mai freddi. Mostrate che avete un’anima e stimolateli.