Dante supera quindi l'antinomia di Alcmeone, cioè l’impossibilità di riunire il principio alla fine trascendendo la coscienza umana e passando a quella che chiama “coscienza divina”. Con questo passaggio diventa possibile il passaggio dal tempo fisico al tempo psichico, ed in questo tempo psichico il principio e la fine si riuniscono, e l'uomo non è più necessariamente mortale e sperimenta il tempo in maniera totalmente differente.. In altre parole l’uomo ha in sé la possibilità di sperimentare un tempo che esiste sempre a livello profondo suo interno, e questo tipo di sperimentazione corrisponde a penetrare un mistero profondo della natura del cosmo. Linguistica e Tempo Una delle barriere che ci impedisce di sperimentare il tempo lineare è l’influsso del linguaggio. Questo è per sua natura sequenziale e si appoggia su “parole” che definiscono parti di una realtà. Ma in questa descrizione è forzatamente imperfetto in quanto l’utilizzo di certe parole tende a creare realtà mentali e “modi di vedere il mondo”. La parola tempo ad esempio implica un movimento, un inizio ed una fine, mentre la parola “esistenza” implica uno stato, un essere.