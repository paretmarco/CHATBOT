In venticinque anni di evoluzione la PNL ha strutturato un modello d’interpretazione della comunicazione e del cervello rigorosamente scientifico, in linea con le più recenti acquisizioni della Cibernetica e delle neuroscienze. Ha anche chiarito un aspetto fondamentale: l’esperienza soggettiva ha una struttura; la realtà interiore quindi, può essere studiata e arricchita, per permettere ad ogni individuo di interagire creativamente con gli altri. La PNL classica ha ideato un modello operativo per interpretare il “software” della mente umana. Questa caratteristica la rende capace di intervenire su tutta una serie di fattori limitanti che interferiscono nel raggiungimento dei nostri obiettivi. La PNL non lavora sul contenuto delle rappresentazioni mentali, ma sulla loro struttura. Questo approccio ci consente di intervenire in modo risolutivo ed estremamente rapido nella ristrutturazione delle interferenze presenti nella nostra vita. Padroneggiare la PNL significa saper utilizzare una delle più potenti tecnologie del cambiamento oggi esistenti. La PNL, con i modelli operativi che la caratterizzano, si propone come lo strumento più evoluto per comunicare efficacemente in qualsiasi ambito, professionale e/o personale. Oltre i limiti della PNL classica All’inizio mi sembrava di poter fare qualsiasi cosa con la PNL.