Esercizi Base Sguardo Concentrate il vostro sguardo ben fisso su di un punto, per lo spazio di un mezzo minuto. Durante questo tempo occorre fare ogni sforzo per non abbassare le pupille. Se vi sentite presi dal desiderio irresistibile di abbassarle, dovrete esercitare uno sforzo muscolare opposto, vale a dire sforzarsi di sollevarle. Quando avrete imparato a fissare per un mezzo minuto il punto senza alcun sforzo, prolungate progressivamente la seduta finche sarete giunti a fissare il disco per un quarto d'ora o venti minuti. Beninteso gli occhi non devono solo guardare ma anche vedere il puntino bianco; la vostra mente, durante questo tempo, non deve vagare distratta, ma concentrarsi colla massima energia nel pensiero che voi state eseguendo un esercizio per rafforzare gli occhi e rinforzare la volontà. Respirazione Esercizio di Respirazione Energetica Mettetevi alla finestra aperta od in un luogo qualsiasi purché abbiate aria fresca e pura; ponetevi col corpo eretto, piedi uniti, spalle ali'indietro ed il petto in avanti coli'addome rientrante. Prima esalate tutta l'aria possibile dai polmoni, quindi aspirate lentamente attraverso le narici, tenendo la bocca chiusa. Aspirate la maggior quantità d'aria possibile, quindi rattenete il fiato mentre contate lentamente fino a cinque.