Cosi lo sviluppo reale, il quale non è altro che inte grazione, gli appare in un succedersi — Storia — o in un rapprendersi — Filosofia — o in un andare — Reli gione; la prima fissando la mobilità che è irreducibile a successione, la seconda cristallizzando l'immutabilità che è irreducihi1e a immobilità, l'ultima parodiando la cer tezza che è irreducibile a promessa. Cosí volgendo a ciò che mai sarà, l'uomo si stronca e si perde. Ad una illu soria conoscenza s'appone una illusoria azione, ad una vertigine senza centro s'appone una agitazione senza sco po: ciò che è perduto nel dominio della vita è ciò che è cristallizzato e costituito ad ente fittizio nel dominio della conoscenza. L'uomo è un bimbo nato a mezzanotte dice un testo taoista — e crede che l'ieri non sia mai esistito: vuoto di dentro, il soffio s'è ritratto da lui. Spin to da fuori, è volto verso fuori. Cosi l'uomo moderno ce de all'abbaglio del futuro, non `aspettando nella sua po vertà ciò che non vede, ciò che l'eccede, ciò che è prima di lui, dietro a lui come vena profonda ed invisibile. Esaurito il ritmo della Contemplazione, resta artificial mente inspessito iI ritmo dell'Azione.