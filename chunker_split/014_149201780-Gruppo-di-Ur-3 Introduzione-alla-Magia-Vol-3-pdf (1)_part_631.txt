È dunque raggiungibile un punto, in cui si è liberi dal dominio della prakrti, senza però che l'Io si sia ancora realizzato nella vera, assoluta natura purushica. Questo è un pun- to che noi possiamo chiamare « neutro », perché si è in un certo modo « liberati », ma non ancora capaci di « liberare », ed è un punto realmente pericoloso, non soltanto perché il discepolo può cadere nel compiacimento e nell'abuso di una certa libertà conquistata, ma soprat- tutto perché, proprio in tale stato, si verifica nella vita fisio-psichica di lui un arresto della direzione naturale di ogni suo processo vitale, ossia si verifica una interru- zione nel ritmo di quella vita fisica intesa nel senso nor- male che, se non è disturbata da un'esperienza trascen- dente, passa generalmente da un rigoglio di giovinezza ad una vigoria nella maturità e ad un lento decadimento dopo l'età matura. Avvenendo tale arresto, l'individuo ha la sensazione di un vacillare pauroso delle proprie forze fisiche e sente impellente la necessità di attingere energie vitali per sorreggere ed animare la propria esistenza corporea. Egli si riconosce, da quel momento, come un « lottatore con- tro la morte ».