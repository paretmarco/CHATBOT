Essere magnetici significa che ci si sente resistenti ed al di sopra di questi, ma si rimane ovviamente liberi di agire in ogni situazione come è meglio. DISTORSIONE TEMPORALE La persona magnetica realizza inoltre spontaneamente quella che in PNL viene chiamata "distorsione temporale" infatti si trova già ad immaginare che gli altri rispondano positivamente a lui e ne prova piacere. Ho utilizzato "si trova" in quanto la mente della persona magnetica si trova già ad immaginare e sentire i pensieri degli altri e quello che può accadere. L'aspetto fisico appare allora più come una serie di "formalità" prima del momento desiderato che una realtà. Più che "immaginare" possiamo dire che è un "sapere" che si appoggia sulla CONVINZIONE. Questo è legato ad uno sviluppo dell'esteriorizzazione del pensiero. Più uno è potentemente magnetico più fa sì che l'immagine entri anche nella mente dell'interlocutore ed il processo si acceleri. PAROLE E MAGNETISMO La persona magnetica influenza gli altri anche attraverso le parole, in quanto applica spontaneamente quello che è chiamato "principio di attribuzione", ovverosia il dare per scontato attraverso le parole un determinato comportamento. Infatti, chi è magnetico si rende naturalmente conto di tale potere e lo utilizza correntemente, a volte anche giocandoci scientemente.