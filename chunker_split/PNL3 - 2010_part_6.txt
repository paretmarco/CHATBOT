LA COMUNICAZIONE... La comunicazione è uno degli aspetti più importanti della nostra vita, infatti, è quello strumento che ci permette di entrare in relazione con l’ambiente che ci circonda e di trasmettere alle altre persone il nostro “modello del mondo”. La comunicazione è anche uno degli aspetti più trascurati nella sua complessità strutturale, non possiamo dimenticare che la maggior parte della comunicazione umana è di natura non verbale, governata da processi che sono appannaggio delle strutture più profonde della mente; e gli aspetti linguistici stessi sono derivati dalla comunicazione non verbale, che se ignorata rischia di portarci a manifestare incongruenze che non vorremmo trasmettere (per incongruenza intendiamo una contraddizione fra il linguaggio verbale e quello non verbale) o di ignorare quelle del nostro interlocutore, generando una riduzione della capacità di interpretarne correttamente i bisogni. La comunicazione è un processo globale. Sia che la consideriamocome un processo iterativo chiuso ad anello, che coinvolge direttamente i soggetti che partecipano alla relazione, sia che la vediamo (come la PNL3) in modo sistemico, la comunicazione è un sistema non più confrontabile con i singoli componenti dove il tutto (l’insieme comunicativo) è più della somma delle parti.