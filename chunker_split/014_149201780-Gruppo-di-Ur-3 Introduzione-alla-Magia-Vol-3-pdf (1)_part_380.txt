Ma mettendo da parte l'ironia, dottrinalmente sono da considerarsi possibilità intermedie fra i due estremi: fra l'immortalità assoluta dell'adepto che consegue la Grande Liberazione e, ellenicamente dell'« Eroe » che prende resi- denza nei Campi Elisi — e la sorte che nell'oltretomba deve attendersi colui che in terra abbia condotto una vita legata unicamente alla materialità, alle passioni e agli istinti. Si pos- sono ammettere gradi intermedi, e qualora non si vogliano far valere semplici sentimenti e vuote speranze, ma si pen- si oggettivamente, dovrebbe essere ovvio che la condizione per queste possibilità intermedie è costituita dalla misura in cui nel proprio pensare e volere si sia già realizzata, vi- vendo, oggettivamente (questo « oggettivamente » va sotto- lineato), un certo distacco dal complesso individuale natu- ralistico avente per base il corpo e l'esperienza del mondo fisico. Prendiamo qualcuno di questi casi intermedi. Uomini, tutta la vita e la condotta dei quali sia stata ferreamen- te dominata da un unico ideale, da essi posto al di sopra della loro persona, e a cui essi tutto hanno subordinato, istinti. affetti, felicità — costoro, senza saperlo, hanno crea- to indirettamente una certa base oggettiva per la sopravvi- venza.