Esistono molti elementi che manifestano i sistemi rappresentazionali utilizzati: i movimenti delle mani, la postura del corpo ed il tono muscolare, i movimenti degli occhi, la respirazione, le caratteristiche della voce, i movimenti del capo. Spesso poi la persona tocca direttamente gli organi di senso corrispondenti al sistema. Anche il linguaggio, la scelta delle parole è una fonte importante che fornisce indicazioni chiare. Infine il modello dell'Enneagramma utilizzato nella PNL3 rappresenta un metodo unico e potente per capire i sistemi sensoriali in quanto permette il confronto con il livello dei valori/compulsioni. Infatti, determinata la compulsione di una persona diventa facile determinarne i canali sensoriali preferenziali che non sono altro che la scelta più semplice per raggiungere un determinato scopo. Il grafico sottostante mostra i vari indici e quello che più facilmente indicano in una interazione normale. Il primo elemento da osservare è il movimento delle mani e l’atteggiamento comunicativo. Questo ci indicherà chiaramente come l’”io esterno” della persona sta operando in quel momento. In stati di estremo stress le mani si muoveranno indicando solo il canale di accesso della persona. Il secondo elemento da considerare sono le parole utilizzate.