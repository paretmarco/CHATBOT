La seguente tecnica di origine indiana, diffusa in occidente da Ormond Mc Gill, aiuta a centrare la propria mente e l’abbiamo trovata di efficacia in accompagnamento agli esercizi descritti nel libro. "Visualizza i cinque cerchi colorati della coda del pavone come i cinque sensi, nello spazio illimitato. Ora lascia che la loro beltà si mischi. Allora i tuoi desideri diverranno realtà". Questa tecnica impiega due processi - visualizzazione e concentrazione. Chiudete gli occhi e guardate il vostro spazio interiore di fronte a voi; immaginate che il vostro centro dell'essere sia in tale spazio. Ora concentratevi totalmente su tale immagine e dimenticate il mondo intero, e solo questo punto rimane nella vostra coscienza: di colpo sarete gettati al vostro centro interiore - profondamente dentro voi stessi nella regione dell'ombelico. Per capire ciò, rendetevi conto delle seguenti cose riguardo alla vostra mente e alla vostra coscienza: 1. La mente è sempre in movimento; a meno che non sia concentrata, non è mai in un punto. Di per sè stessa, si sposta da un pensiero all'altro, da A a B. Ma non è mai in A; non è mai in B; è sempre in movimento. La vera natura della mente è movimento.