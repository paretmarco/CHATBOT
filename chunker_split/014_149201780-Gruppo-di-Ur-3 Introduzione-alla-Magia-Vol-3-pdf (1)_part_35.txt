Quanto alla « volontà », per base possono servire i significati dell'« azione liberata » spesso accentuati da « Ea ». Ma qui non si voleva entrare in dettagli tecnici, bensí solo delimitare la nozione del me- todo iniziatico piú adatto all'Occidentale moderno. Si può aggiungere una immagine. Si concepisca come se il corpo fisico fosse una guaina, contenente la forma dell'uomo inte- riore, spirituale. Si può pensare ad un distacco, propiziante il contatto con la luce intelligibile, che avvenga come per un uscire dell'uomo interiore dalla spoglia fisica. Ma si può an- che concepire un distacco che avvenga, per cosí dire, per una rotazione dell'uomo interiore intorno al suo asse, tanto che il centro non sia spostato (quello dell'uomo interiore con- tinua ad essere altresí quello del corpo fisico): questo sarebbe propriamente l'effetto del metodo, di cui si è parlato; con- troparte di una perfetta continuità della coscienza desta ed at- tiva anche negli stati supersensibili e della trasposizione di tali stati nella stessa esperienza abituale delle cose e degli esseri. Tutto ciò, non deve tuttavia far credere che l'iniziazione possa essere un'opera puramente umana, una costruzione dell'individuo.