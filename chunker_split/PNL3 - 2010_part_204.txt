I tipi Tre da piccoli sono stati lodati per i loro successi e hanno ricordi di infanzia basati sull’interesse degli adulti sui loro successi piuttosto che sui loro sentimenti. La “vanità” diventa un elemento fondamentale. Ecco la loro storia: Fase 1: Esperienza Significativa: Perché mi amano? Perché sto FACENDO Fase 2: Credenza 1: Devo quindi fare, forse non sto facendo abbastanza. Come faccio a sapere che faccio? Fase 3: Credenza 2: Per sapere se faccio devo guardare i risultati e quello che mi dicono gli altri. Fase 4: Atteggiamento: Vanità (il centro si sposta sull’esterno). Inoltre spinta continua a dimostrare che si vale perché si FA. La Fase 1 crea l’equivalenza Essere = Fare. Fare diventa l’orientamento che guida la personalità e che si appoggia su di una fissazione per il successo24. Ma così facendo ci si concentra sull’esterno di sè. Il non fare viene percepito come un vuoto, una mancanza. Poiché però qualsiasi persona ha momenti in cui non fa, questa sensazione continuerà ad autoalimentarsi ed avrà sempre inoltre la sensazione di non essere totalmente “sincero” quando dice che fa25.