Io sono allegro fin d'ora, fin da questo momento, e non mi ricordo di esser stato in preda all'umor triste. Ed essendo di buon umore, domani trasfonderò il mio buon umore, la mia gioia di vivere in tutte le persone che avranno rapporti con me. Tutto ciò che la gente considera come seccature, non sono che fatti naturali che bisogna scrollarsi di dosso con la stessa semplicità con cui l'anitra giunta alla riva si scrolla dal dosso l'acqua del fossato. Gli avvenimenti avversi non possono toccarmi perchè io so che essi toccano solo le persone di umor nero, mentre io sono di un naturale piacevole; comunicativo, ottimista. 2° La formula deve essere brevissima. Voi dovete infatti concentrare il pensiero su una affermazione, per un atto di fede. Tutto l'atto di fede del popolo cristiano è concentrato in una sola parola: CREDO. PREPARAZIONE E METODO Come assorbire la formula. Potete utilizzare un simbolo oppure una formula. Il meglio è utilizzare entrambi. Stabilita la vostra formula suggestiva, scrivetela su un foglio di carta in caratteri d'una larghezza tale che possano essere visti da voi a non meno di un metro di distanza. Procedete allora così: Dapprima dovete sviluppare uno stato centrale in voi.