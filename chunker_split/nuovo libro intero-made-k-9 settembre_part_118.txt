TIPO TRE (STRESS IN NOVE) Quando non riesce più ad ottenere il successo con tutti i ruoli che si è costruito, il Tre si dirige verso il Nove: diviene pigro, evita confronti e inibisce l’azione per paura del fallimento, non raggiungendo nessun obiettivo. Tutto l’odio e l’avversione che normalmente dirige verso i concorrenti, lo indirizza verso se stesso. TIPO QUATTRO (STRESS IN DUE) La perdita di una persona amata può indirizzare il Quattro verso il Due: crea dipendenze nei suoi confronti spacciandosi per un altruista. Fa di tutto per rendersi necessario e quando scatta un rapporto di dipendenza, cercherà di allontanare la vittima, trascinandola in un gioco altalenante di passione e rancori. TIPO CINQUE (STRESS IN SETTE) Quando l’Eremita esaurisce tutte le sue risorse prende tutte le risorse negative del Sette: perde completamente il contatto con la realtà e si perde nella pianificazione di numerose attività. Invece di divenire attivo in maniera costruttiva, lo fa in maniera dispersiva, stordendosi nel divertimento, legandosi ad attività che gli procurino piaceri eccessivi.