L'intensità dell'azione ci aveva spogliati da concetti, sensazioni e ricordi come da vesti inutili poste intorno ad un corpo malato quando ha più bisogno di sole. Nulla più si intrometteva nel contatto tra noi e la montagna. Lontani sia da timori che da speranze, era in noi quel- l'esaltazione lucida, secca, interiorizzata, che il sentimen- to di forza e di volontà accresciuta ritraeva dalle difficoltà superate con gioia. Decidemmo di andar oltre. L'amico sali in linea diritta su per la parete chiara e liscia la cui ripidezza e difficoltà gradatamente aumen- tavano. Egli vinceva con la calma della forza consapevole. La lotta era magnifica! Nell'immensità dell'abisso si- lente i colpi di martello del compagno che piantava qualche chiodo d'assicurazione ritmavano il nostro canto di vita con l'insidia dell'imprevedibile. Col progredire dell'ascesa le pareti via via s'allun- gavano, si distendevano, incombevano sempre piú. Lo sguardo scorreva senza arrestarsi lungo l'uniformità li- scia e vertiginosa dello strapiombo crescente. Il nostro idolo selvaggio ostentava ora sopra di noi la sua parte piú alta e più terribilmente levigata. Ci insinuammo dapprima su per una gola che si rin- serrava subito a camino, poi il compagno si impegnò direttamente nella parete sovrastante.