Siamo infatti noi che definiamo le “cose”, che devono essere fatte in un determinato “intervallo”. Come nel disegno soprastante, quello che succede in pratica è che mentre mentre pensiamo di semplicemente “osservare” la realtà la “definiamo”, nel senso che dividiamo la nostra neurologia in due. Da una parte vi è una persona che osserva, mentre dall’altra vi è la costituzione all’interno del cervello della stessa persona di una “immagine” della realtà che però non è la realtà stessa, bensì il frutto dei meccanismi interiori di pensiero connessi ad una selezione inconscia e subconscia di “elementi significativi” per cui quello che arriva alla coscienza è solo una “rappresentazione interna filtrata” del nostro mondo. Noi “creiamo” nella nostra mente le cose che osserviamo. Questo avviene a tutti i livelli. Ad esempio i colori sono solo differenti vibrazioni della luce e noi li percepiamo differenti, e questa differenziazione tra un colore e l’altro varia da cultura a cultura. In altre parole è la nostra mente che crea il mondo.