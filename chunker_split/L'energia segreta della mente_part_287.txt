«E l’essere queste esperienze altra cosa che l’ordinaria attività della mente, fa sì che le verità scoperte dall’anima in questi suoi intimi rapimenti non sono necessariamente suscettibili di una esposizione logica. Queste esperienze trascendono la ragione umana; e sono percettibili a quel supremo Io, cui la logica non è che una corda della settemplice lira»26. I due momenti bianco e rosso possono essere visti come successivi: ad esempio, in via sperimentale, certi esercizi di respirazione possono aiutare a creare la fase «bianco», mentre la fase «rosso» è ottenibile unicamente integrando il corpo (le scorie) con la coscienza. A un altro livello, la fase «bianca» è la fase «mistica», mentre la fase «rossa» è la fase «del guerriero». A un altro livello ancora, la fase «bianca» è la prima realizzazione del caduceo ermetico, mentre la fase «rossa» ne è la seconda. Tecniche a due vasi e lo sviluppo del «fermento» nelle tecniche basate sull’«energia vitale» Come si è visto, una chiave consiste nello sviluppare un’eccedenza di potenziale nervoso. E l’eccedenza presuppone sempre due termini, l’assorbente e l’emettente. Le induzioni magnetiche che si diffusero verso la fine del ’700 sono derivate storicamente dalla volgarizzazione di alcuni elementi di precedenti pratiche segrete alchemiche del «terzo livello», che operavano sui due elementi attivo (sole 0) e passivo (luna ).