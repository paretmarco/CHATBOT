Ma per rompere uno schema con successo è importante seguire alcune regole base e conoscere bene il modello. Nello stress la persona cerca di soddisfare il suo bisogno fondamentale accentuando dapprima il comportamento. Lo stress è un comportamento di aumento della "tensione" nel quale la persona cerca di soddisfare un bisogno legato al suo imperativo fondamentale (=compulsione) che non è riuscito a soddisfare con il suo normale atteggiamento. Tuttavia, più aumenta la pensione, più aumenta anche la paura inconscia di non farcela. Sotto stress noi perdiamo allora progressivamente la chiarezza di ragionamento ed anche in parte il controllo di noi stessi, e ritorniamo sempre più a comportamenti lineari acquisiti nell'infanzia, che forse ci hanno dato qualche soddisfazione e permesso di sopravvivere, ma che non sono più adatti alla vita adulta (come è detto molto bene nel libro “Change”: “le solouzioni di ieri sono diventati i problemi di oggi”). La maggior parte delle volte quelli che mettiamo in atto sono a questo punto dei comportamenti che cercano di spingere gli altri ad agire per noi: espresso in termini di analisi transazionale mettiamo in atto un "racket" emozionale che ha alte possibilità, quando lo adottiamo, di generare dei comportamenti negativi di ritorno.