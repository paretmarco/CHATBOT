Esaminiamole entrambe; ed osserviamo anzitutto che altro è non sapere se una cosa esista o no, altro è sapere che essa non c'è e non ci può essere; e, se questo è vero in generale, con tanto maggiore cautela occorre procedere in questa distinzione quando si tratta di cosa la cui eventuale esistenza può essere verosimilmente occulta. Questo è precisamente il nostro caso, trattandosi di esoterismo, ossia di cosa per definizione segreta e misteriosa. E, trattandosi del caso specifico e particolare di una eventuale tradizione ini ziatica moderna e pagana, al carattere occulto diciamo cosí normale, peculiare ad ogni esoterismo, bisogna ag giungere quello contingente e speciale derivante dalle condizioni passate e presenti dell'Occidente. Mentre infatti una eventuale tradizione iniziatica cri stiana avrebbe potuto e potrebbe liberamente e senza inconvenienti affermarsi ed agire, in conformità anche con lo spirito di proselitismo cristiano, la posizione è manifestamente stata e si presenta tuttora ben diversa per una tradizione pagana e non ci sarebbe da stupirsi se non se ne trovasse alcuna traccia, pur essendo esistita ed esistendo ancora. L'occultamento della sua stessa esi stenza per una tradizione pagana deve essere apparso, a dir poco, opportuno.