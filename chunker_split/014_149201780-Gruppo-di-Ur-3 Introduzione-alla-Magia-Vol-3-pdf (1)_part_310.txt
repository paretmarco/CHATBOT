Ora, siccome noi ammettiamo cos poco quanto il Guénon la teoria reincarnazionistica, se è a questa che ci si riferisce, siamo d'accordo. Ma non è che con ciò resti esclusa quella che si potrebbe chiamare una speciale eredità trascendentale in dati individui, tale da conferire ad essi una particolare « dignità » quanto alla possibilità di conseguire per via diretta il risveglio ini- ziatico. Nel buddhismo ciò viene riconosciuto esplicita- mente. L'imagine del Guénon di una pianta o di un es- sere vivente che non nasce, quando non sia posto un seme (che sarebbe l'« inizio » determinato dall'iniziazione ri- tuale dall'esterno) non è valida che entro certi limiti. As- solutizzandola, si andrebbe a contradire la veduta metafi- sica fondamentale della non-dualità e, insomma, a ripor- tare uniformisticamente tutti gli esseri ad un minimo co- mun denominatore. Vi è chi può già portar in sé il « se- me » del risveglio. Con ciò abbiamo indicato gli elementi essenziali da far valere di fronte allo schema unilaterale della « rego- larità iniziatica ». Noi in un certo modo squalificheremmo noi stessi se a questo schema non riconoscessimo il do- vuto valore.