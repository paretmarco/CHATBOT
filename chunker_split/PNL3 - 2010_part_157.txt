Se vado ad un concerto e faccio solo attenzione ai vestiti dei musicanti e per nulla alla musica, sto leggendo la realtà in una maniera valida, ma comunque limitata. Ogni strategia mentale, analogamente, è uno strumento di misurazione e conoscenza della realtà, ma nessuno è lo strumento definitivo. Lo strumento principe è solo quello che nasce dalla percezione della globalità L’ipnosi quotidiana e l’enneagramma L'ipnosi è parte della nostra vita quotidiana. Si potrebbe addirittura dire che noi siamo ipnotizzati ogni giorno in qualche maniera. Quando una trasmissione radiofonica o televisiva suggerisce l'acquisto di un certo bene e voi reagite a tale messaggio (come tutti hanno fatto durante la propria vita) voi avete lasciato che uno stato di maggiore accettazione della comunicazione esterna vi conducesse ad un comportamento ipnotico, e nessuno si rende conto di questo meglio dei "creativi" della pubblicità. Se voi guardate un film, e ad un certo punto provate delle sensazioni e delle emozioni per delle persone di celluloide, e vi interessate ad una storia che voi sapete benissimo essere fittizia, e magari tornando a casa vi viene da comportarvi come uno dei protagonisti del film, ecco, questa è un'altra fenomenologia ipnotica.