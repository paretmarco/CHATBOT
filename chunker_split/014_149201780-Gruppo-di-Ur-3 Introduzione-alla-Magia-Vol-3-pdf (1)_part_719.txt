Invece lo Jung, mentre in essenza resta sullo stesso piano, perché il suo inconscio, come dicem- mo, è semplicemente il substrato subpersonale, vitale e, in un certa misura, perfino biologico della vita collet- tiva, in questa nozione introduce elementi « spirituali » d'ogni genere con l'effetto di moltiplicare la confusione e, in essenza, di fornire nuove possibilità ad un metodo più sottile per ricondurre il superiore all'inferiore. Circa gli « archetipi », devesi considerare, nella gran- dissima maggioranza dei casi, come affatto accidentale ed estrinseca ogni corrispondenza di alcuni motivi che ri- corrono in sogni, visioni o deliri di psicopatici, e il con- tenuto di simboli e miti tradizionali. Quanto alla ere- dità « arcaica », anche a tale riguardo lo Jung ignora ciò di cui si tratta, e non ha nessuna capacità di discri- minazione. Questa eredità può esser, sí, di impulsi irra- zionali e vitali; ma quanto a detti simboli e miti essi, in sé stessi, hanno ben poco a che fare con tale sfera.