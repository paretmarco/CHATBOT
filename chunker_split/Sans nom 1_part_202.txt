L’”identità” di una persona, le sue credenze, non sono altro che “fissità” e modalità percettive che si sono quindi fissate. Noi potremmo essere tutto, ma ci “fissiamo” in un particolare modo di essere. Questo fissarsi limita la nostra coscienza e ci allontaniamo dalla percezione della “quintessenza”. I metalli: Gli antichi chiamavano metaforicamente queste combinazioni “metalli”, cioè nature fisse, e le simboleggiavano con i nomi dei pianeti in quanto corrispondono a differenti “orbite” della personalità umana che si “fissa” ad un determinato livello. I metalli simboleggiano quindi sia dei limiti dapprima delle qualità che sono adottate per compensazione, sia ad un livello successivo anche delle facoltà dell’uomo che comunque debbono essere trascese per arrivare. Abbiamo due scale successive che debbono essere salite. Perché l’uomo possa essere libero è necessario dapprima infatti cercare di “sciogliere i metalli” di modo da poter permettere alla persona di essere più libera. La liberazione della natura della coscienza non può essere infatti raggiunta senza la dissoluzione delle restrizioni, molte delle quali sono conseguenza di eventi di vita e situazioni che si sono “fissati” nella persona. Questo è un lavoro di “presa di coscienza”.