Perciò: distruzione di A — ossia: morte, dissolversi della qualità A nello zero di qualità, che chiameremo Z; a meno che... a meno che l'anima stessa intervenga a riempire con un atto suo il salto fra A e Z, a fare simultaneamente cosa sua propria questa trasformazione di A in Z, dello stato con forma nello stato senza forma. Di ciò avete già letto: è il morire attivamente, iniziaticamente. Potete aiutarvi con questa immagine: tu stai qui, su questa rupe; là, di fronte, un'altra rupe; in mezzo, il vuoto. Se, di colpo, ti si dà un urto, tu, preso di sorpresa, nel novantanove per cento dei casi finisci giú. Ma se tu hai la prontezza di cogliere la spinta, di esser attivo prima quasi di essere sorpreso; se, esattamente, sai prendere in un tuo slancio la spinta impreveduta ed esterna — tu salti — e ti ritrovi sulla rupe di faccia. Questa rupe al di là è la ricon quista di una conscienza liberata. La prima rupe era la con scienza gravata dalla condizione individuale, quindi sogget ta a tutto Ciò a cui per via di un corpo SI può essere sog getti.