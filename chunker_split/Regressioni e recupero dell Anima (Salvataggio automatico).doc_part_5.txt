Weiss ha dichiarato di aver fatto regredire oltre4.000 pazienti. Che siano ricordi veri o falsi, ha davvero importanza? Quello che è importante è che queste immagini sono frutto di noi, delle nostre esperienze, del modo con cui la nostra parte più profonda cerca di comunicare qualcosa. E’ importante capire e utilizzare queste vite per migliorare noi stessi e le relazioni con gli altri. 1.3 COS’È IL RECUPERO DELL’ANIMA Nel corso della vita abbiamo molte interazioni energetiche, che vanno ad influenzarci. A livello spirituale, è opinione tra gli sciamani* che l’anima possa rimanere parzialmente o totalmente intrappolata in certe situazioni della vita, specialmente in gravi malattie o traumi. Michael Harner ** sostiene che ogni parte della persona possiede la propria anima, e che il recupero dell'anima può essere fatto per ogni parte dell'individuo che sia stata ferita o traumatizzata. Gli sciamani sostengono che quando vengono rilasciate forti emozioni l’anima tende a rimanere bloccata in questo stato. Le emozioni che causano questo, possono derivare da eventi traumatici, la perdita di una persona cara, un trauma, un abuso etc.