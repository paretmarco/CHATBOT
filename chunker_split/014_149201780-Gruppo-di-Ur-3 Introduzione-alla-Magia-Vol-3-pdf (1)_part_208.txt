Intrapresi uno studio generale e sistematico delle materie esposte. Risoluto ad aprirmi il passo, per preparazione mi dedicai agli esercizi sulla forza del respiro. Ebbi risultati. Presto si risvegliò in me una specie di benessere che mi stimolò a proseguire. Raggiunsi lo stato di leggerezza e di fuoco che pareva dovesse lanciarmi negli spazi. Il senso della mia vita cominciava a divenire diverso. Mi proponevo di entrare in una catena attiva costi- tuitasi secondo le direttive date in queste pagine (vol. II, cap. II) stimandomi in una certa misura preparato a tanto, quando una brusca contingenza, dovuta ad un brutto in- cidente di laboratorio chimico, mi percosse appunto in quegli organi corporei che per primi avevo « toccati ». Fui costretto a lasciare la città ed il lavoro, e ad andare in montagna per curarmi. Solo, con lunghe ore vuote dinanzi a me, mi risolsi allora di rivolgermi direttamente ai dirigenti di detta catena per avere istruzioni piú particolareggiate, e spe- ciali per la mia condizione. Non sí ebbe difficoltà a con- tentarmi. Riconobbi l'opportunità di lasciare indietro lo sviluppo della coscienza della sede mediana; di con- centrarmi invece sulle altre due sedi, quelle della poten- za dell'Io e della potenza d'azione.