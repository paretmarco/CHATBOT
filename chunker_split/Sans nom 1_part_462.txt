Eccoci finalmente giunti al punto culminante del nostro metodo. IL BUIO E LA MAGNETIZZAZIONE Non appena in letto, spegnete ogni luce e procedete ad un perfetto rilassamento muscolare. La cosa vi sarà ora assai più facile che durante il giorno. Primo passaggio nel Nulla ed accesso al livello dell’essenza Assicuratevi ora la più profonda calma spirituale, eseguendo dapprima l'esercizio di concentrazione sull'1 (vedi esercizio 16) poi mediante l'eliminazione di detta cifra (vedi esercizio 27). Questo esercizio vi porterà in un vuoto mentale. CONCENTRAZIONE MENTALE. La cifra 1. Si tratta di scrivere e pronunciare mentalmente la cifra 1 tre volte di seguito senza alcun pensiero intermedio. Inoltre fra ogni 1 mentalmente scritto e pronunciato deve esistere un intervallo di riposo variante da 1/2 a un secondo. Esempio: 1 - riposo - 1 - riposo - 1 - riposo. E' necessario cancellare completamente la visione mentale di uno durante il riposo. Allorchè sarete giunti a far correttamente l'esercizio per 3 volte, aumenterete il numero 4, 5, 6, 7 volte di seguito. Norme. - Per eseguire l'esercizio, l'allievo deve sospendere mediante un comando della volontà ogni lavoro cerebrale, poi scrivere l'1, parlarlo e udirlo mentalmente nello stesso tempo.