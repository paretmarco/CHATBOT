Solo così si acquista chiarità di sguardo e solo cosí si tratta il singolo come un adulto, non come un bambino che, per non avere né la conoscenza, né il discernimento, ha bisogno di essere guidato dall'esterno mediante espe dienti vari, i quali nel campo della morale vanno a cor rispondere appunto al « bene » e al « male », a vari precetti e a vari « valori » costituiti come cose che, in sè stesse, esigono un assoluto riconoscimento. Un eso terista rispetterà invece sempre la sfera della libertà altrui, qualunque sia il senso in cui questa libertà sia usata, una volta che se ne sia presa la responsabilità. Né, rispetto a sè stesso, seguirà un altro criterio. Non predica e si astiene dai « tu devi ». Ciò, in via generale. Naturalmente, le accennate con siderazioni in ordine alle norme di condotta si applicano a quelle che possono esser riportate e integrate nelle leggi tradizionali che, come si è detto, avevano un carat tere non umano o comunque « sociale », ma dall'alto e verso l'alto.