Nelle condizioni attuali, anche a questa idea bisogna dar risalto: oggi, che le sette si moltiplicano e una ten- denza aggregatrice si fa valere dappertutto. Si diffidi da tutto ciò che ha un carattere comunque esteriore e da tutti coloro che presumono di poter fornire quel che solo con un'azione eccezionale dall'interno si può raggiun- gere — in virtú del fuoco della conoscenza e della con- centrazione. Si sia, in ogni modo, sinceri — sinceri fino ad esser spietati — nell'esaminare che cosa veramente si vuole: perché senza di ciò, causa l'interna menzogna, il giusto agire non è possibile. Se però è veramente alla realizzazione iniziatico-magica che si tende, si ricordi senza infingimenti l'antico detto: La via ad essa è « co- me l'andar su di un fil di spada ». Per cui, nel caso, me- glio è rinunciare ad un'impresa che sorpassa le proprie forze che non giuocare con dei vani surrogati. Alla fine della nostra fatica, è stato necessario ripetere francamente tutto questo. Non si tratta, per noi, di an- dare incontro alla debolezza o alle illusioni di nessuno. Non a bambini, ma a persone cresciute e serie noi ci siamo rivolti.