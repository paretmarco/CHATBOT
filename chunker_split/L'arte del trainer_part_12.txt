La PNL ha chiarito un aspetto fondamentale: l’esperienza soggettiva ha una struttura; questa struttura può essere studiata e messa a disposizione di altri individui; possiamo ad esempio, identificare la struttura soggettiva di un eccellente venditore e generalizzare queste capacità a tutta la rete di vendita. La possibilità di trasferire abilità da individuo a individuo può essere anche applicata a ogni aspetto della realtà Aziendale: dalla ristrutturazione delle interferenze nelle attività manageriali, all’ottimizzazione della motivazione nei dipendenti. Noto è l'esempio dell'autobus: Immaginiamo di essere a bordo di un autobus: dove siamo seduti? Se il nostro posto è in fondo all’autobus, dovremo adattarci al percorso scelto dal conducente, mentre, se saremo noi al posto di guida,potremo scegliere il cammino che più ci aggrada. Cosa significa questo? Generalmente, subiamo degli stati d’animo negativi derivati dagli insuccessi del passato; questi fattori limitanti possono essere di natura personale o professionale, ma in ogni modo interferiranno con la capacità di creare il futuro in sintonia con le nostre aspirazioni. SECONDO CAPITOLO L'ESSENZA DELLA PNL La PNL è comprensione della comunicazione umana!