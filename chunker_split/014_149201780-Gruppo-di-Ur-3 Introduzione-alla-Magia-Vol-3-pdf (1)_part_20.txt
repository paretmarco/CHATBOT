Non è difficile capire che il problema si riduce a stabi- lire se la costituzione dell'uomo occidentale d'oggi, agli ef- fetti dei metodi iniziatici, sia uguale a quella dell'Orien- tale che gli insegnamenti su accennati avevano in vista. Nel caso negativo, non vi sono che due soluzioni: 1) 0 affermare la necessità, per l'Occidentale, di riportarsi alle condizioni di un Orientale; 2) Ovvero studiare le possibi- lità di un metodo diverso, adatto all'Occidentale, che costi- tuirebbe appunto l'iniziazione occidentale. 2. - Non v'è dubbio che Oriente ed Occidente hanno, ed hanno anche avuto nel passato, un orientamento diver- so, non solo come civiltà, ma anche in tema di assunzione dell'esperienza della realtà supersensibile. Ciò non impedi- sce però che, da un punto di vista superiore, il contenuto sia lo stesso; cosi nel suo supremo conseguimento l'inizia- zione non ammette divergenze, essa conduce oltre le diffe- renze di razza, di civiltà, di tradizione. A tale livello, non ha dunque senso parlare di una « iniziazione occidentale » come qualcosa di specifico.