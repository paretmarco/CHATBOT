Il concetto perfezionista implica che chi sta in alto abbia più chiare le “idee generali”. Ad esempio in un’armata i generali conoscono i piano di guerra, mentre il singolo soldato non può dire parola al riguardo e deve eseguire. Di questo tipo era anche l’organizzazione di alcune aziende. Ad esempio la FIAT ai tempi di Valletta era molto impostata in questa maniera. Se però la struttura è imperfetta questo ambiente non è il più adatto per un tipo uno (perfezionista) come sottoposto perché entra facilmente in stress quando gli ordini non sono “perfetti”. E’ frequente allora vedere tipi uno tesi perché le cose non sono “condotte bene”. Dal punto di vista del coaching, per far lavorare un tipo Uno è più opportuno creare una struttura dove lui stesso si “autocorregga”. Un tipo Tre (manager) può invece accettare bene un sistema autocratico se incentivato. Esempio di strutture con stili del genere: organizzazioni religiose, chiese, eserciti. Questo stile di management può inoltre avere due sottospecie del tipo : DIRETTO: con contatto diretto col capo, tipico di unità piccole STRUTTURATO: a più livelli. E’ quello dove il capo appare più distante dalla base.