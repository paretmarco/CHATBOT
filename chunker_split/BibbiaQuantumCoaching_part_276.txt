L’elenco NON è esaustivo, in quanto è bene che ogni Coach ampli il più possibile le sue conoscenze. 1 - PNL e PNL3 L’uomo è più degli elementi che lo costituiscono, ed è per questo che un approccio di semplice “programmazione” della persona non corrisponde al coaching. Il coaching è per risvegliare l’eccellenza all’interno della persona attraverso la persona stessa. La PNL ha elaborato nel passato una serie di strumenti che sono utilissimi nell’opera del coaching ed una sua conoscenza porta l’opera del coach ad un livello superiore. La parola PNL 3 indica un tentativo, iniziato più di dieci anni fa, prima ancora che esistesse la parola “coaching” in Europa, di superare tali limitazioni. Nella PNL 3 Si parla di vedere le cose da un “livello logico” differente, più vicino all’approccio del moderno coaching. Cosa è la PNL? PNL è una abbreviazione per: Programmazione Neuro Linguistica Vale a dire l’utilizzo della linguistica e del linguaggio appropriato per indurre il cambiamento. Rimandiamo ad altre nostre opere per approfondimenti maggiori al riguardo. La PNL è definibile come modellamento dell’eccellenza.