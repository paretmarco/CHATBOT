Il consiglio scende ad essi come una ispirazione approvata dal ragionamento retto e' si affannano per un ideale proprio che essi sentono e veggono prepotente. Sono i primi riverberi della luce dello Spirito nel compimento di missioni determinate a priori. Non saprebbero fare diversamente, non saprebbero pensare neanche diversamente. Procedono nella loro via come spieganti lo istinto impulsivo con una logica immutabile, essi non si arrestano e veggono quello che per secoli interi essi hanno maturato ed esercitato, come cosa viva e palpitante. Quando studieremo lo sviluppo magico e magnetico dell'uomo nella sua pratica vera, diremo che cosa siano certe visioni di parvenza extraumana che molti uomini progrediti hanno innanzi allo sguardo mentale, come ricordanti ad essi perpetuamente una via ad una meta. Giacche' la visione nella Luce dello Spirito può' oggettivarsi in certi speciali e progrediti organismi come un avviso esteriore di cose che essi hanno apparentemente perduta la memoria. Essi dormono, una luce li innonda, e' la loro luce, che risveglia nell'intimo più' oscuro il senso di una epopea vissuta e la condensano in un monito sfolgorante di verità'.