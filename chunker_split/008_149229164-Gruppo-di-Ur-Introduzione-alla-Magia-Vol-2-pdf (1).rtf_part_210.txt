11 « polo nero » a base dell'asse sidereo delle iniziazioni d'Oriente è il luz cabbalistico alla base dell'osso sacro e della colonna spinale, detto « germe di resurrezione » — ed è la « pietra nera » posta nel Foro all'inizio della pagana via sacra. L'endogenesi nella « Ver gine », la « passione », l'« ascesa al monte », il « cam minare sulle acque », la crocifissione negli elementi, la resurrezione, divengono esattamente episodi visibili di una vita storica e vissuta — e per questi e innumeri altri punti di significato che via via scoprirai, la realtà prossima o lontana diviene di nuovo simbolo, e il sim bolo realtà, il fisico metafisico e, il metafisico, fisico. Nella fissazione delle « acque » gelate, si crea la lenta trasparenza del fondo, invisibile al tumulto degli agitati e alla febbre degli ebbri. Per questa via, dalla conoscenza magica del Rito, su cui già ti istruii (vol. II, cap. II), passi alla conoscenza del Rito come azione sacrificale. La reintegrazione es sendo conseguita, le vie essendo aperte, il contatto è integrale, l'identità, perfetta.