Se dopo aver riconosciuto tutto ciò si cerca ancora, quel che si ode dal Guénon non è molto consolante. Egli rico- nosce, infatti, che sole ad esistere ai nostri giorni nel mon- do occidentale sono delle organizzazioni iniziatiche finite in uno stato di degenerescenza, delle « vestigia incomprese da quelli stessi che le hanno in custodia » (315-21). Non solo: quel che egli aggiunge in fatto di precisazioni è tale da lasciar ancor piú perplessi e da render, d'altra parte, visibili i pericoli che derivano dall'assumere incondizionata- mente lo schema astratto della « regolarità iniziatica ». Qui non possiamo non esprimere il nostro dissenso preciso circa due punti. L'uno è che anche attraverso or- ganizzazioni degradate si potrebbe ottenere qualcosa di simile ad una vera iniziazione. La continuità delle « in- fluenze spirituali », secondo noi, è invece illusoria quando non esistano piú rappresentanti degni e consapevoli in una data catena e la trasmissione sia quasi divenuta meccanica.