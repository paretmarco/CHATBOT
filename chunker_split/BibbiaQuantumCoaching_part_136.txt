Ogni essere umano, sia che si tratti di un operaio o di un principe, è costituito fondamentalmente allo stesso modo. Ci sono sei bisogni fondamentali che ogni persona ha in comune, e qualsiasi comportamento è semplicemente un tentativo di soddisfare quei sei bisogni umani. Questa coazione a gratificare i nostri sei bisogni umani è codificata nel nostro sistema nervoso. I modi o i veicoli per mezzo dei quali le persone soddisfano questi sei bisogni umani sono pressoché infiniti. Per esempio, uno dei sei bisogni umani è il bisogno di sentirsi sicuri. Alcune persone inseguono questo bisogno cercando di controllare costantemente tutti gli aspetti della loro vita – il loro ambiente, le persone intorno, ecc. Mentre altre persone ottengono questa sicurezza abbandonando il bisogno di controllare e adottando una filosofia di fede e fiducia. Un altro dei sei bisogni umani è il desiderio di sentirsi importanti – ossia la credenza che la propria vita abbia significato e importanza. Alcuni inseguono questo bisogno facendo “a gara” con gli altri, oppure distruggendo o criticando gli altri. Altri cercano di soddisfare questo bisogno attraverso i legami con gli altri, oppure contribuendo in modo significativo.