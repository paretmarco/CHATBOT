Le ricerche hanno mostrato che in tale fase vi è prima fase di accesso in “alfa” e successivamente un momento di “insight” caratterizzato da onde gamma nel quale viene individuata la nuova situazione. Tra le metodologie tipiche di questa fase menzioniamo l’utilizzo di: formulazioni ericksoniane (Milton model), “linguaggio di coaching” (da noi esaminato alla fine di quest’opera, e caratterizzato da parole e sintassi specifica) metodiche specifiche che possano stimolare la parte quantica della mente (Quantum Linguistics) Rotazione ed Interruzione Per preparare tale fase spesso vi è un momento che può essere definito con termine di origine matematica di “rotazione del problema” (dalla Programmazione Neurolinguistica tale fase è chiamata di “ristrutturazione”) un’altra tecnica preparatoria può anche essere la cosiddetta “interruzione di schema” che aiuta a bloccare ragionamenti lineari della mente conscia che non sono produttivi. Questa interruzione dei ragionamenti lineari può essere ottenuta mettendo in atto a volte comportamenti nuovi ed inaspettati. E’ importante capire che un effettivo sviluppo delle facoltà creative si accompagna anche ad una serie di cambiamenti neurofisiologici, che dall’esterno sono anche visibili e corrispondono alla differente attivazione cerebrale del nostro cliente.