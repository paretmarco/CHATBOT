L'appetirsi vicendevole di due corpi di qualunque specie stabilisce tra loro una doppia corrente di ricambio e di riflessione, come la Luna e il Sole del simbolismo Zoroastreo. I corpi siderei di due amanti se si potessero osservare con mezzi meccanici, si troverebbero modellati in modo che quello del maschio ha le apparenze della donna amata, e quello della donna l'aspetto dell'uomo desiderato. Quindi dominati entrambi gli individui da un'immagine per quanto materiale altrettanto modellata al proprio desiderio, da sospendere la funzione di ogni senso inferiore per immagini di cose e di esseri differenti (15). Questa ossessione porta al congiungimento carnale, la cui conseguenza e' incarnazione o umanazione di un altro corpo che come forma e' la risultanza delle due che si uniscono e come contenuto e' vaso di elezione di uno spirito pronubo, come vedremo in seguito. Nell'atto coitale avviene un fenomeno che, per servirci di un vocabolo noto e' puramente magnetico.