Nessuna persona sensata ormai ricorre al caso per spiegare ciò che si sottrae all'osservazione normale: sia che si ammetta un ordine e un principio d'ordine nel mondo, sia che si ricorra al determi- nismo delle cosi dette leggi naturali, non vi è alcun posto per iI caso, il quale esiste solo nella fantasia di quelli che potremmo chiamare i torruisti, cioè i miopi sistematici. Diremo subito che questa zona d'ombra è un mondo ordi- natissimo le cui azioni e reazioni avvengono come riflesso di ciò che gli uomini compiono nella loro vita ordinaria e delle cui ripercussioni essi non hanno coscienza nella fascia semioscura che li circonda. I Romani — per tenerci a ciò che tutti più o meno conoscono — avevano piena coscienza di questo mondo intermediario e cercavano di imprimere ad ogni atto della loro vita un carattere di aderenza o di propi- ziazione in ordine alle forze che si scatenano improvvisamen- te, alcune volte con l'aspetto di una vera e propria fatalità. Ciò sembrano ignorare i moderni, che preferiscono rele- gare nel dominio dell'imprevedibile tutto quel che sfugge alla loro visione materialistica e superficiale delle cose.