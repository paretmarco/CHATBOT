Se non che non si dimentichi che il Cristianesimo non riconosce nell'uomo tutti questi elementi e il Cristiano li vede fuori di se'. Il Budda no; il Budda trova tutto in se stesso, ma non ammette neanche lontanamente nessuna azione degli. elementi esteriori sul religioso che aspira alla beatitudine. Nella volgare magia evocatoria, in tutte le pratiche dei non iniziati alla scienza secreta, in mira non si ha che una continua oggettivazione di esseri e di personaggi invisibili che all'occorenza possono e debbono diventare visibili e plastici. Lo stesso e' per lo Spiritismo comune. L'uomo può', secondo lo spiritismo, entrare in rapporti medianici con esseri che sono di fuori di lui, esseri o spiriti di morti più' o meno evoluti. In sostanza si osservi che più' si scende nella scala della volgarità' e più' l'oggettivazione degli esseri evocati si rende necessaria. Più' si monta verso la sapienza assoluta e più' l'uomo perfetto manifesta ed accentua le sue proprietà' divine. Dice Izar: (la divinificazione dell'uomo lo rende superiore a tutti gli esseri che lo circondano).