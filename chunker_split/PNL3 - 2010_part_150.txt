Questo ha invece ha una sua logica interna che può essere facilmente compresa. A seguito delle nostre ricerche, siamo in grado di proporre invece una tecnica velocissima ed efficace: ogni personalità dell’enneagramma può essere abbinata ai sistemi rappresentazionali che abbiamo esaminato in precedenza (canale di accesso e di elaborazione). Ad esempio il numero Due, l’Altruista, è visivo (= V) in accesso e cenestesico (= K) in elaborazione, mentre ha l’auditivo (= A) utilizzato solo in particolari situazioni o quando è molto tranquillo7. Infatti la caratteristica del numero Due è che è un tipo normalmente rapido. Ha problemi con la logica, elemento dominante di chi ha il canale auditivo sviluppato. Infatti, in base al canale bloccato, risultano le varie compulsioni dei tipi psicologici. Come altro esempio prendiamo il numero Quattro, il Romantico – Tragico, che è cenestesico in accesso e auditivo in elaborazione, mentre è bloccato nel visivo. Questo gli crea problemi nella visione degli obiettivi della vita e quindi nell’azione. Questo facilita lo sviluppo di situazioni depressive ed infatti in alcune scuole di enneagramma il tipo quattro viene anche definito “il depresso”.