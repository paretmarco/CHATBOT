Queste microtrance sono alla base del processo che porta alla formazione di quello che chiamiamo “ego”. Ogni microtrance, ogni reazione automatica che abbiamo è qualcosa che ci toglie alla percezione del tempo reale, cioè dell’ora, e ci porta in un mondo viurtuale mentale più simile al sonno. La mente “ordina” la realtà e ne vede solo una parte, cancellando e non vedendo la globalità. Questo processo di “fissazione” può essere diviso in due fasi: 1. definizione: quando interpretiamo (concettualizziamo) in una data maniera un elemento che ci circonda. 2. contrazione: il processo di mantenere tale interpretazione. La dinamica di trasformazione può essere ridotta a pochi principi di base: uscire dalle trance che ci circondano e percepire la realtà reintegrando le nostre facoltà e capacità. I simboli, rappresentando realtà non duali, possono essere utili strumenti al riguardo. Allora possiamo accedere al potere del momento presente. La prima microtrance: la “contrazione” delle nostre percezioni La prima trance che esaminiamo nasce dalla tendenza del nostro cervello a “contrarsi” attorno alle nostre idee o concetti per “avere dei punti fermi”.