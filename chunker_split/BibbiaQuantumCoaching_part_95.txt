Come posso raggiungere il mio obiettivo e divertirmi nel farlo? Quali risorse ho a disposizione per raggiungere questo obiettivo? Cosa c’è di bello o di divertente in tutto questo? Chissà quale bella persona incontrerò oggi? Quali azioni specifiche posso fare per risolvere questa situazione? Come vorrei sentirmi in questo momento? Che significato potenziante posso dare a questa situazione? Come posso comunicare al meglio con questa persona? Saper fare domane costruttive, soprattutto nei momenti difficili, è un’abilità che contraddistingue un bravo coach in quanto questa capacità, lo abbiamo detto, fa la differenza nella qualità della nostra vita e dei nostri risultati. Anthony Robbins consignia nei suoi libri una serie di domande – create appositamente per suscitare sensazioni positive quali felicità, gratitudine, determinazione, coraggio, passione e amore – da ripetere ogni mattina per far sì che la nostra prima attività quotidiana sia focalizzarci su ciò che c’è di bello nella nostra vita, creando così stati d’animo potenzianti. Se domande di qualità producono una vita di qualità, quale miglior modo per iniziare la giornata? Riportiamo qui di seguito le “Domande del Mattino”. Trova un paio di risposte a ciascuna domanda e pronunciale ad alta voce con coinvolgimento.