La prima fase, nigredo, è di nuovo il “regime di Saturno” ?, cioè la fase al nero di eliminazione, di “morte” dell’ego che è ancora più intensa della precedente. Il bianco (albedo)268 rappresenta successivamente allora la vivificazione energetica portata in massimo grado, fino allo sviluppo ultimo del “corpo energetico” ed ai cosiddetti “stati estatici”. Il simbolo è ?. La fase “bianca” realizza la “magnesia” dei saggi. Energicizzato, l’uomo non subisce più l’influsso magnetico dell’esterno, e quindi di converso ha un effetto magnetico sugli altri. E’ in grado di accedere alle doti dell’intuizione e della comprensione dei simboli. Vi è significato ed armonia, ed una maggiore sensibilità alle energie che emanano dall’ambiente. Vi è un senso di essere connesso all’ambiente. La respirazione può essere una chiave fondamentale per completare tale sviluppo. Infine il passaggio successivo consiste nel “ridiscendere nel corpo”. Il rosso simbolicamente per contro è la riunificazione di tale corpo al corpo fisico (il sangue) ed il nascere di una posizione ancora superiore, che potremmo anche chiamare “io – non io”.