Fissate un oggetto e concentrate la vostra attenzione su di esso. Cercate di avere la vostra totale attenzione su quest’oggetto. Mantenete questo stato per qualche minuto. Quest’esercizio fatto ogni giorno sviluppa forza di concentrazione e densità di attenzione. Il processo di sviluppo di un'idea Poiché la densità di attenzione crea una stabilizzazione dei circuiti mentali, uno tra gli elementi più importanti che sceglie e porta alla luce un'idea invece di mille altre è la durata nel tempo; nella vita corrente questo si presenta quasi sempre sotto forma di abitudine. Le persone che praticano una certa attività tutti i giorni pensano differentemente, rispetto alle persone che non praticano la stessa attività. Questo spiega come mai le persone non vedono le cose nella stessa maniera. Gli scienziati cognitivi si stanno rendendo conto che le mappe delle persone, le loro teorie, aspettative, attitudini, hanno un ruolo centrale nella percezione umana. Un altro esempio: Io esco ogni mattina per andare all'ufficio o in officina. Un giorno incontro una bella ragazza e penso di seguirla. Ma il pensiero opposto del mio lavoro mi fa scacciare il pensiero. La nostra mente conscia direbbe che a farvi abbandonare l'idea è stata la volontà o il senso del dovere, ecc.