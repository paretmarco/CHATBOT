Abbiamo cercato di rendere evidenti le poche aggiunte moderne, precedendole spesso da un “cfr.” (ad esempio nei riferimenti alla fisica quantistica) E’ quindi come se quest’opera fosse stata composta congiuntamente da tutti gli autori menzionati più sotto durante trecento anni di tempo, mentre noi operavamo, sulla base della nostra esperienza e della nostra personale introduzione a tale Disciplina come supervisori. Tutte le parole si riattaccano quindi ad un passato profondo e sono state profondamente pensate. In particolare per Franz Anton Mesmer ci siamo basati sulla “Thèorie du Monde et des Etres Organisés” (1784). L’opera è scritta in linguaggio simbolico. Abbiamo anche utilizzato il libro Mesmerismus scritto da Franz Anton Mesmer in età ormai avanzata. Il protocollo del Sole è estratto praticamente integralmente da tale libro, così come vari passaggi in varie parti di quest’opera. Nella nostra ricerca abbiamo inoltre incontrato l’opera di H. Bischoff “der persoenliche Erfolg”. Infatti abbiamo notato eccezionali somiglianze tra il pensiero di H. Bischoff ed il pensiero di Franz Anton Mesmer, tanto da farci supporre che H. Bischoff sia un rappresentante di una scuola segreta dalla quale Mesmer stesso ha estratto molti dei suoi concetti.