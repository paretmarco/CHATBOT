La storia e le proprietà' occulte dell'arcano sacerdotale umano fu letto e impresso dagli jerofanti primitivi nell'ordine visibile degli astri nei cieli, e nella sacra astronomia fu insegnato ai discepoli di leggere nel libro aperto dalla natura astronomica senza conservare con altri segni posteriori e più' materiali il segreto dei sacerdoti. Il Sole fu preso come centro della quotidiana manifestazione della Prima Virtù' nell'atto compiuto della Creazione Visibile, e come si elevava o tramontava per risorgere il Sole del cielo stellare, così' si rese perpetuo il simbolo arcano dell'Uomo Sole e tutte le cose del cielo perpetuarono l'immagine dell'Uomo sulla terra. Lo Spiritò che alimenta la natura, chiamato da Izar e Vain Bne-Escur pontefici e sacerdoti di Ur, Prima ed infinita virtù' delle cose, si manifesta in una identica legge tanto nel visibile mondo delle stelle e di pianeti, tanto nell'uomo e nella pietra è nel vegetale. Quindi l'Uomo segreto dell'Arca Ponteficale, non potendo distrarre la universalità' della esplicazione delle forze naturali, doveva e deve sempre conservarsi coerente all'identica manifestazione. Gli attributi della Prima Virtù' sono gli attributi divini risultanti dalla prima creazione e dalla sua manifestazione sensibile, quindi gli attributi dell'uomo son egualmente identici alla primitiva creazione della Ignota Prima Virtù'.