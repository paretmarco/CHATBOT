Anche se è possibile far capire allo storico della chimica che nell'alchimia vi è un campo, dinanzi al quale deve arrestarsi — se non altro, per prudenza di metodo da ciò, a dimostrare che detto posto vuoto è effettivamente riempito dalla scienza spirituale, e a far comprendere di che tratti questa scienza — vi è una soluzione di continuità, che noi onestamente ammettiamo, e che corrisponde esattamente allo jato che separa la mentalità profana dalla mentalità iniziatica. La nozione stessa — dicevamo — di quel tutto, che era una scienza tradizionale, oggi è andata perduta. Limitiamoci al nostro soggetto, per non complicare. A margine della * cultura ufficiale » non mancano oggi ambienti, nei quali l'alchimia viene interpretata in un senso puramente morale, ideale e, per ultimo, perfino psicanalitico.