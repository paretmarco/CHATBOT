Ma poiché la carenza è interiore, vi è sempre bisogno di nuova energia. Questo desiderio di riconoscimento si manifesta anche in modo inconsapevole. I tipi Due hanno ad esempio nelle relazioni una forte connotazione seduttiva. Infatti seducono senza rendersene conto. Sentirsi desiderarti, soprattutto sessualmente, li fa sentire sicuri. Questo non vuol dire che vanno alla ricerca di rapporti occasionali, anzi quello che a loro più importa è ricevere riconoscimento, non la sessualità in sè. Infatti un contatto troppo intimo fa scattare in loro la paura di far venir fuori il “Sé” vero. Quindi, possono avere anche una paura per i rapporti troppo intimi ma, continueranno a prensentarsi sempre in chiave seduttiva per ricercare conferme fuori. I Due possono entrare in crisi quando entrano in profondità in un rapporto di coppia in quanto cominciano a sentirsi minacciati nella propria indipendenza, sentono il desiderio far uscire fuori il vero Io. In altri casi possono credere di essere indipendenti quando pensano di poter manipolare il compagno a piacimento per tutta la vita attraverso il compiacimento. Spesso i Due si imbarcano in triangoli amorosi in quanto questo gli permette di sperimentare più aspetti dell’Io. Inoltre li attira il fatto che possono essere i prediletti nascosti di qualcun altro.