Egli deve « porre la domanda ». Di che domanda si tratta? E quale è propriamente la missione di questo « eletto »? Sembra essere la stessa che Esiodo attribuisce agli « eroi », ossia a quella generazio- ne che, nata nell'età oscura della decadenza, ha tuttavia la possibilità di restaurare 1'« età dell'Oro ». E come l'eroe esiodeo deve superare e signoreggiare l'elemento titanico, del pari vediamo che l'eroe del Graal deve superare il pe- ricolo luciferico. Non basta che il cavaliere del Graal si dimostri « il migliore e il piú valente cavaliere del mon- do » e un cuore d'acciaio — « ein stdhlernes Herz » — in ogni specie di avventure naturali e sovrannaturali: egli deve anche esser « libero da orgoglio » e deve « conquista- re la saggezza » (secondo Wolfram e Gautier). Se il Graal è stato perduto da Lucifero, ecco che alcuni testi (Grand St. Graal, Gebert de Mostreuil, « Morte Darthur ») rife- riscono proprio a Lucifero il potere demoniaco agente in diverse prove contro i cavalieri del Graal.