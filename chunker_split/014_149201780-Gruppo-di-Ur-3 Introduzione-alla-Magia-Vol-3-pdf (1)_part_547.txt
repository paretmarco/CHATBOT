Era libero soprattutto di fronte ai suoi lettori, non aveva preoccupazioni di piacere né ai molti, né ai pochi, e nemmeno quella di farsi comprendere. Non spiegava — andava per la sua via solo con la sua visione senza distrarsi. Egli è solo con la sua visione, e questa, a coloro che riescono ad afferrarla, si presenta vivente ed integra. E le sue creazioni hanno una pienezza ma- gica. Il Serpente Piumato (') è forse la pití poderosa e completa fra le opere di Lawrence. In essa non ci sono dissertazioni o argomentazioni, c'è invece un'atmosfera psichica che ci fa vivere nell'anima di un paese, dove sembrano ancora esistere forze altrove già scomparse e passate ad altri modi di essere. Si tratta del Messico moderno — cosi poco cono- sciuto dai pi ú. II Messico è un paese dove le forze oc- culte aborigene hanno resistito alla penetrazione della razza dominatrice e le sono restate accanto, senza ve- nire sopraffatte. Gli avvenimenti svoltisi negli anni dopo che il libro era stato già scritto danno al libro stesso un valore quasi profetico.