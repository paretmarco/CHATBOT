Incominciate a considerarlo e a descrivere mentalmente a voi stesso questo oggetto, spingendo l'analisi il più lontano possibile. Nota. - E' incredibile sino a qual punto l'analisi attenta d'una cosa possa rivelare dei particolari sfuggiti a un primo esame sommario. Un sussidio che si dimostra di grande efficacia nell'esecuzione di questo esercizio consiste coll'accingersi a disegnare l'oggetto prescelto. Non si tratta qui di produrre un lavoro artistico, ma semplicemente descrivere colla matita, raccontare col disegno un determinato oggetto, nell'intento di spingere l'analisi fino all'estremo possibile. Questo era il sistema preferito dal grande naturalista Arago, il quale soleva dire che la matita è il migliore degli occhi. 13.L'infinito. Ecco un esercizio che sembra assai facile, mentre è molto difficile da eseguire correttamente. Si tratta di tracciare mentalmente senza discontinuità e per un tempo sempre crescente il segno matematico dell'infinito simile a un 8 coricato. Immaginatevi perciò di vedere questo segno immensamente grande spiccare luminoso su di un fondo buio. Voi dovete, incominciando da un punto qualunque, seguire la curva continua, senza mai staccare gli occhi della mente. 14. Il ricordo. Dopo aver toccato un oggetto qualunque, abituatevi a conservare l'impressione ricevuta per un tempo sempre più lungo. 15. Un punto dato.