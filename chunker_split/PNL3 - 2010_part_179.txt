In pratica il “modello del mondo” che ci creiamo è una specie di “trance” che ci porta a vedere ed organizzare le cose che percepiamo in una certa maniera, tale da far sì che le nostre compulsioni appaiono importanti e tendano a trovare apparente soddisfazione. Utilizziamo il termine “compulsione” per indicare queste motivanti del comportamento umano. Il termine compulsione porta proprio l’accento sul fatto che l’uomo medio è “vittima” di queste compulsioni che cerca di soddisfare in quanto non potranno mai essere raggiunte totalmente. Sono quindi come delle “droghe” che ricerca. Soddisfare questa ricerca gli occupa tutto il tempo della sua esistenza. Come si dice: “la vita è quello che succede mentre siamo occupati a fare altro”. E’ come se un demone interno ci spingesse a seguire un copione fisso di sviluppo della nostra vita. Le compulsioni Ognuno dei nove tipi di personalità, è caratterizzato da una particolare “compulsione/valore fisso”. Queste compulsioni possono essere viste anche come direzioni orizzontali rispetto allo sviluppo verticale e centrale dell’uomo.