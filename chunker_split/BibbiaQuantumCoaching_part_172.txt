Nel codice della navigazione ad esempio, cosa succede quando l’equipaggio perde rispetto nei confronti del comandante? C’è l’ammutinamento. Questo è ciò che spesso accade nella vita delle persone. Il “comandante” dice: “Voglio fare un sacco di soldi!” però se a un livello inconscio nutre della rabbia verso i ricchi, oppure ha paura di cosa significherebbe avere tanti soldi, oppure ha un senso di colpa che associa all’idea di fare tanti soldi, oppure ha delle false associazioni o delle credenze limitanti tipo: “I soldi e la felicità non vanno bene insieme…” Beh, allora con quanta congruenza raggiungerà il suo obiettivo? Molto poca. Si ritroverà col 10 per cento del suo potenziale volto verso il suo obiettivo e il rimanente 90 per cento in tutt’altra direzione. Questa incongruenza è purtroppo uno dei problemi più grandi che le persone hanno nella loro vita. Inoltre questo fenomeno avviene in qualsiasi contesto. Per esempio una persona potrebbe dichiarare di volere una bella relazione. Però se a un livello inconscio questa persona ha poca autostima o una rabbia che proietta verso il partner, avrà sicuramente grandi difficoltà ad avere e mantenere la relazione.