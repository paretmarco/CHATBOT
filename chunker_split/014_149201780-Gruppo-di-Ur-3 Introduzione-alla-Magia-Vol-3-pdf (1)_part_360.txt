Qui bisognerebbe convin- cersi di ciò che vale anche per molte altre cose: ossia che certe possibilità di capire, di vedere e di controllare sono l'effetto di un certo cambiamento di attitudine: e non viceversa, come vuole il razionalismo. Riguardo all'« evoluzione », può ad esempio aver de- stato sorpresa quel che è stato detto sulla tradizione iper- borea. In effetti, l'idea che già nel periodo inter-glaciale e nel paleolitico possa esser esistita una grande civiltà unitaria, alla quale debbano riferirsi i simboli fondamen- tali, le radici di lingua e i grafìsmi delle più antiche cul- ture — una simile idea deve presentarsi come rivoluzio- naria rispetto a opinioni moderne, che si ritenevano as- sodate una volta per tutte su basi positive. E non è solo questione del semplice evoluzionismo nella storia della civiltà: cominciano ad esser toccati anche domini facenti parte della scienza ove, in una forma o nell'altra, vige tuttora l'ipotesi darwiniana sull'origine della specie e sulla discendenza animale dell'uomo. Cosi il problema deve essere affrontato in blocco.