Dunque la "verità", piuttosto che un criterio di misura assoluto della realtà può essere considerata la metafora che assurge a "spiegazione di un evento" in un dato spazio-tempo. Vi è un'irriducibile differenza tra il mondo e l'esperienza che ne abbiamo. Noi esseri umani non agiamo direttamente sul mondo. Ciascuno di noi crea una rappresentazione del mondo in cui vive; creiamo cioè una mappa o modello, che usiamo per originare il nostro comportamento. La nostra rappresentazione determina, in larga misura, l'esperienza del mondo che avremo, il modo in cui lo percepiremo, le scelte che ci sembreranno disponibili vivendoci dentro. "I modelli impoveriti ... implicano una limitazione delle opzioni di comportamento. Quando le parti mancanti vengono recuperate, nell'individuo ha inzio il processo di cambiamento" (Bandler & Grinder La struttura della magia). Vedi La mappa non è il territorio. Qualunque mappa anche la più dettagliata non riuscirà mai ad essere il territorio stesso. La COSTRUZIONE DELLA MAPPA avviene attraverso le CINQUE PORTE DELLA PERCEZIONE (Huxley), ossia la costruzione del mondo dipende dai cinque sensi. La mappa influenza l'intera neurofisiologia dell'individuo. Il cambiamento di comportamento dipenda dalla modificazione della mappa.