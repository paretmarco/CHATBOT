Ma se generalizziamo quest'esperienza fino alla convinzione che tutte le stufe sono pericolose e ci rifiutiamo quindi di stare in una stanza con la stufa, limitiamo senza alcuna necessità il nostro comportamento nel mondo. In definitiva, il meccanismo della generalizzazione non è sbagliato in sè, non esistono generalizzazioni giuste o scorrette, ma solo generalizzazioni utili o limitanti. FILTRI INTERNI Ciò che si cancella, deforma e generalizza dipende dai propri filtri interni. Questi filtri interni (modellati dalla famiglia, dall’ambiente e dalle esperienze emotivamente significative) costituiscono il proprio Manuale delle Regole. Questi filtri sono composti dai valori, credenze, attitudini, ricordi, decisioni, linguaggio e meta programmi. Adesso che andiamo ad esplorare questi filtri interni, è importante riconoscersi in queste categorie. L’auto-consapevolezza è il primo step per diventare padroni dei propri risultati. Considera dunque come ciascuno di questi filtri si applichi specificamente alla tua situazione. Quali regole stai seguendo? Non ci sono risposte giuste o sbagliate, ma solo ciò che è vero per te. Valori Il primo dei sette filtri interni è la propria scala valoriale. I valori rappresentano ciò che è IMPORTANTE per una persona.