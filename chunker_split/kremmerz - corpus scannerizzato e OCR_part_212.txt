Questo figlio irradia di sua potestà' tutto l'ordine delle cose che ci toccano, convertendo tutte le impurità' che vengono in suo contatto in purissimo oro di coppella, e presentandosi ad ogni richiesta come un trasmutatore anche oggettivo, cioè' nei corpi e negli esseri impuri che lo toccano. Nel simbolismo non solo cattolico, ma universale jeratico, fu presentato ai volghi come un bambino radiante figliolo di una concezione immacolata e pura, il quale fu chiamata l'Emmanuel della Umanità', perché' chi trasforma il putridume terreno nel germe celestiale degli esseri intelligenti, e' proprio questo bambinello celestiale che parla ai Rabbini della Sinagoga e li fa guardare esterefatti, domandandosi: "Dove mai costui ha imparato tanta dottrina?" Ma riserbandoci di parlare di tale profondo argomento in luogo più' adatto del. nostra insegnamento al noviziato della iniziatura egizia ammonia, dico solo a chi vuole intendere che la castità' prepara l'androginia, e che quando lo stato androgino e' un fatto, non vi e' bisogno di scienza perché' la creazione del divin Pargola diventi una realizzazione certa.