Al momento in cui il corpo sente, in cui l'Adamo vibra sotto le impressioni sensiste, e' necessario che l'Eva lo giudichi e dica: "Infelici noi che siamo schiavi di tutto ciò' che ci colpisce, ove il piacere si alterna al disgusto e l'uno e l'altro diventano tirannicamente i nostri padroni." Questa separazione e' quasi impossibile nel regno della voluttà' e del piacere: nel solo dominio del dolore comincia a riuscire possibile. Il giorno in cui Eva si muta in Mater Dolorosa la sua redenzione comincia, le lacrime le ricordano che ha perduto il figlio diletto. Non vi è operazione iniziatrice che non comincia negli uomini ordinari alla scuola del sacrificio e del dolore. La Mater Dolorosa e la Mater Misericordiosa e' pertinenza assoluta delle Religioni che agiscono e si profondano sui volghi. Separare alchimicamente e' concentrare la potenza vitale dei sensi, nella potenza dell'anima - operazione che per somiglianza, per sola somiglianza, si dice spiritualizzazione.