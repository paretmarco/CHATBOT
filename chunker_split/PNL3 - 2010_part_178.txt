Questo sforzo continuo è per mantenere un “modello del mondo” specifico e stabile, un credere che il mondo sia determinabile e controllabile sempre razionalmente. Paradossalmente non ci rendiamo conto che il nostro “modello del mondo” è una costruzione mentale utilitaria specifica ed arbitraria, epperò per ogni nostra credenza possiamo trovare qualchedun’altro che la pensa in maniera totalmente opposta. Se per noi sono importanti i soldi, pensiamo che questa sia l’unica realtà, e non ci accorgiamo che c’è gente che da tutto agli altri. Se per noi è importante la conoscenza, non ci rendiamo conto che magari a poca distanza da noi c’è gente che cerca invece la semplificazione. Ma avere qualcosa che ci riempie la mente ci permette di non pensare ad eventi che apparentemente disturbano, come ad esempio la morte. Quello che mantienela fissazione umana è essenzialmente la paura del “caos”, il timore segreto di scopriere che tutto quello che crediamo e per il quale lottiamo è solo una costruzione mentale. In pratica cerchiamo un ordine nelle cose, qualcosa a cui tendere per non dover affrontare la realtà.