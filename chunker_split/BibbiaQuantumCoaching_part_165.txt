E’ il questo modo che possiamo incominciare a vedere il dono della nostra realtà. Scrive Calvino: “L'universo è lo specchio in cui possiamo contemplare solo ciò che abbiamo imparato a conoscere in noi.” Vogliamo incoraggiare il lettore a vedere la propria vita come un riflesso del proprio pensiero. La nostra esperienza è un’esatta misura di come stiamo comunicando al mondo ciò che siamo e il tenore di vita che siamo disposti ad accettare o a non accettare. E’ utile a questo punto dare un’occhiata alle proprie circostanze per conoscere meglio se stessi. La Legge dell’Attrazione La fisica quantistica ha dimostrato che TUTTO CIO’ CHE ESISTE NELL’UNIVERSO E’ ENERGIA. Viviamo in un universo di energia che dà forma a tutto ciò che esiste. Questo significa che le cose che crediamo essere solide – una macchina, una poltrona, questo libro – sono, a livello quantico, impulsi e informazioni di energia. Se osserviamo una sedia attraverso un microscopio ad altro potenziale, noteremo che c’è molto più spazio che materia solida. Infatti se togliessimo tutto lo spazio dal mondo, potremmo mettere l’intero pianeta su un cucchiaino da caffè!