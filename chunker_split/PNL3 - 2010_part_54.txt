Mi sembra evidente che se riusciamo ad interagire con questo particolare canale, coinvolgeremo emotivamente chi abbiamo di fronte, andando ben oltre la semplice empatia. Il nostro compito, quindi, consiste nel ricalcare la strategia di informazioni del soggetto che sarà la chiave d’accesso alla sua personalità. Introduzione agli stili comunicativi Un altro indice fondamentale per determinare la strategia mentale è lo “stile comunicativo”. Chiamiamo “stile comunicativo” l’ATTEGGIAMENTO che una persona adotta. Distinguiamo tre Stili Comunicativi base: 1. Indicatorio: vuole guidare l’interlocutore. E’ altamente correlato con la dominanza sensoriale VISIVA. Atteggiamento Non Verbale classico: dito che indica, mano a taglio. 2. Superlogico: non si coinvolge nelle situazione. Questo modo di essere è altamente correlato con la dominanza sensoriale AUDITIVA (A). Atteggiamento Non Verbale classico: dita a cerchio (pollice contro indice). Postura a “telefono” (mano sotto mento). 3. Propiziatorio: si coinvolge e cerca di ingraziarsi l’interlocutore. E’ caratterizzato da dominanza sensoriale CENESTESICA (K). . Atteggiamento Non verbale classico: palme verso l’alto. Che priorità dare ai vari indici?