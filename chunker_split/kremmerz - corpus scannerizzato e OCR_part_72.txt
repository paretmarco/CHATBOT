14) L'uomo volgare cui sono ancora chiuse le porte della Sapienza e della Verità' crede ereticale la precedente proposizione, perché' egli non vede, non intuisce, non comprende nell'uomo lo stesso Spirito infinitamente intelligente dell'Universo che presiede alla legge eterna dei mondi, e dice nella sua volgarità' che se lo Spirito infinito intelligente risiedesse nell'Uomo, tutti gli uomini sarebbero tanti Dei, e la terra si convertirebbe in un Olimpo. Senonche' costoro dimenticano che chi alimenta le manifestazioni dello Spirito e ne offusca la sua luminosità' sono gli elementi contrari e resistenti alla esplicazione, quantunque anche essi siano parte essenziale di lui, Spirito Intelligenza, e creatore della forma. Giacche' nell'Universo noi abbiamo osservato (vedi n. 4) che se tutte le cose procedono dalla unita', esse non si rendono sensibili che per la lotta della opposizione. Luce ed ombra nell'Universo si contendono il primato perché' l'oceano della luce non sarebbe sensibile senza un oceano d'ombra. Vain Bne-Exur, insegnava ai suoi discepoli che il Sole era coperto dalle nuvole.