In effetti, non appena non si abbia più a che fare con le cose tangibili esistenti nello spazio, la distinzione, che sembra cosi chiara, fra soggetto e oggetto, fra « dentro » e « fuori », fra conoscente e cono- sciuto — ed anche: fra conoscenza e azione — perde molto della sua chiarezza e non fornisce piú una base cosi salda al realismo filosofico. A tale riguardo, vi è stato chi (t), nel trattare dei rap- porti esistenti fra l'indirizzo metapsichico moderno e l'indi- rizzo iniziatico, ha cercato di metter in risalto nei seguenti termini la maggiore convenienza che presenterebbe invece la posizione all'idealismo filosofico. L'ammissione di una realtà metafisica conoscibile uni- camente per via di una realizzazione interiore — vien det- to — assumerebbe sùbito un senso piú chiaro se al co- noscere si desse essenzialmente il carattere di un atto dell'Io.