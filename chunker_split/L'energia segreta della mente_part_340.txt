2 Ad esempio nella tradizione greca vi erano i Piccoli e i Grandi Misteri. Come dice Olimpiodoro: «le iniziazioni sono doppie, quelle di quaggiù che sono una preparazione, e le altre». L’iniziazione ai Grandi Misteri (quindi il secondo livello) si svolgeva in settembre, sotto il segno della bilancia (l’«equilibrio raggiunto»). Le prove non erano le stesse per tutti, ma in tutti i casi si celebrava una morte e poi una resurrezione rituali. Dapprima un viaggio nell’Ade. Poi, dopo aver bevuto l’acqua del Lete (simbolicamente) si avviavano verso la piena luce. Anche Dante immagina che nel Lete, situato nel paradiso terrestre, si lavino le anime purificate prima di salire nel Paradiso celeste. 3 Vi è un parallelismo tra il simbolismo occidentale del fuoco che brucia la fenice e l’indiano Marana. Il termine si riferisce al «deporre insieme» i fuochi sacrificali che caratterizzano la vita sociale. Nella tradizione yogica i fuochi sacrificali vengono riuniti nel corpo. Essi vi fungono sia da pira da cremazione (significando che il corpo terreno, obsoleto, non serve più). Questo sacrificio interiore è chiamato pranagnihotra. Un altro detto significativo è «come il respiro, il rasa, se ucciso, resuscita se stesso». L’espressione è anche utilizzata nello hatha yoga, ove il fuoco dello yoga acceso alla base del corpo sottile, rende il canale centrale un «campo di cremazione». Da qui il simbolismo delle ceneri che è anche alla base di una serie di iniziazioni. Cfr.