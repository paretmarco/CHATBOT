Il punto di riposo mette in moto il nostro vero potenziale. Abbiamo scoperto come spesso il semplice conoscere l’esistenza di tale direzione sia di utilità per l’individuo. Nella fase di riposo, l’individuo segue un movimento contrario alla direzione della freccia entrando in un’altra tipologia psicologica, in pratica avrà più risorse e proprio per questo risponderà meglio e più positivamente, la sua mente sarà più “quantica”; capire come e quando questo avviene può essere un arricchimento notevole. Analizzeremo ora brevemente i vari spostamenti (già comunque accennati nella sezione precedente). Accenneremo anche in alcuni casi alla gestualità che apparirà ora più composita, integrando anche elementi del canale normalmente trascurato. TIPO UNO (RIPOSO IN SETTE) Quando tutto è “perfetto” il tipo uno si rilassa. Diventa meno critico e rigido sia nei confronti degli altri che di se stesso. Comincia a programmar attivita rivolte al proprio divertimento e tende ad essere più spensierato e allegro, sopendendo momentaneamento il critico interiore. Diventa aperto a nuove alternative e possibilità immaginative.