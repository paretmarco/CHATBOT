Invece all'abbassarsi del sole gli elementi suddetti si trovano in una unione più labile, cui corrisponde una maggiore attività fantastica e speculativa, una maggiore ricettività per gli stati psichici di altri esseri; la memoria diviene forse piú povera di fatti, ma piú ricca di associa- zioni delicate e di sfumature intime. Tutto ciò aumenta fino alla sera, finché il distacco sempre piú si accentua e, al limite, si passa -nello stato di sonno: le forze fisiche del sole cessando di agire, subentrano quelle spirituali, che tendono ad attrarre nel loro regno la parte sottile dell'uomo. Il distacco diviene dunque completo nel sonno; ed allora l'uomo nel senso integrale della parola diviene un essere cosmico: la sua parte fisica giace sul letto, ma la sua essenza spirituale è libera da essa e riprende contatto con l'essenza spirituale cosmica. L'iniziato, lo « Sveglia- to », può portarne con sé il ricordo nella vita di veglia; gli altri, se ritrovano il corpo fisico in stato di quiete, possono riportarne un senso vago di armonia e di ristoro. Ad ogni modo, il saper che cosa avviene nella notte può aiutare il ricordo di quest'ordine di esperienze e dimi- nuire il senso quasi mortale di interruzione datoci dal sonno notturno.