In particolare il ritmo può operare a livello della corteccia cerbrale per equilibrare i due emeisferi ed ha anche una forte valenza terapeutica che viene utilizzata in specifiche tecniche di PNL3. Quando stabilite un ritmo, potete condurre il vostro cliente verso un obiettivo. Anche nella comunicazione interpersonale vi è infatti un ritmo al quale si adeguano le persone partecipanti che corrisponde ai loro processi mentali e che permette il miglior svolgersi della conversazione. Potremmo definirlo il ritmo che facilita al meglio il flusso mentale. Ce ne possiamo rendere conto ad esempio quando una musica di sottofondo “sincronizza” le persone che anche inconsciamente la ascoltano. Per sviluppare un ritmo al meglio in assenza di musica è utile porre domande ad un ritmo a cui possa facilmente rispondere, ad un livello confortevole. Non andate troppo velocemente e neppure troppo lentamente. Deve essere il tempo giusto che solo la vostra mente inconscia può aiutarvi a determinare. Andate a ritmo con lo stato d’animo dell’interlocutore e col suo modo di fare. Voi state in questa maniera divenendo parte dello stato d’animo del cliente, ritmate, come se voi steste penetrando nella sua mente e nella situazione emozionale nel momento della vostra interazione. Si tratta di un livello molto alto di comunicazione.