Ancor in questi suoi sviluppi il fenomeno psicanalitico non merite- rebbe troppa attenzione: potrebbe valere come un segno dei tempi fra i tanti, cioè dell'attuale disordine intellet- tuale. Ma piú recentemente si è andati piú oltre: dalla psicanalisi si è differenziata una varietà spiritualeggiante, che si è applicata a cose aventi attinenza con l'ordine iniziatico ed esoterico, con la pretesa di introdurvi il punto di vista « scientifico » e di gettarvi una luce che in precedenza sarebbe stata inesistente. Non si saprebbe dire se una simile pretesa sia piú grottesca o più infantile. Ma tant'è: una specie di masso- neria accademica oggi si è autoassegnato iI monopolio della scienza, decretando che un sapere diverso dal suo è inconcepibile: e il pubblico grosso si lascia suggestionare. La realtà è invece che quel che in tali ambienti si è giunti a constatare o ad ammettere nel dominio accen- nato è ciò che di più elementare le scienze tradizionali da secoli, anzi spesso da millenni, conobbero.