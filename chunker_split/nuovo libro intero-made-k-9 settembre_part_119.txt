TIPO SEI (STRESS IN TRE) La minaccia di una grossa fregatura può far dirigere il Sei vero il Tre: tutte le sue paure fanno in modo tale che si identifichi in chi ha scelto come figura di riferimento. Diventa servile, falso e se avverte che il pericolo aumenta, può tradire tutti rinnegando la sua dote migliore che è la lealtà. Compensano il loro complesso di inferiorità sentendosi superiori. TIPO SETTE (STRESS IN UNO) Quando tutte le sue strategie per evitare il dolore non sono più efficaci, il tipo Sette si rifugia nell’Uno: assume un sistema di credenze inattaccabile che difende a tutti i costi in maniera aggressiva. Diventano intolleranti, permalosi e critici verso chi non condivide il loro modo di pensare. Non riesce più a vivere in maniera ottimista divenendo aggressivo. TIPO OTTO (STRESS IN CINQUE) Se la paura di perdere il controllo diventa molto forte e l’Otto non può fare niente per evitarlo, si rinchiude nelle caratteristiche negative del Cinque: perde la proverbiale espressione di potenza e energia. Comincia a pensare a tutti i torti che ha inflitto e a provare paura di una possibile vendetta. A questo punto comincia a divenire estremamente pericoloso in quanto vede nemici ovunque.