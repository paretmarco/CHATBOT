Per comprendere questa sintesi definitiva della Luce, bisogna rimontare con la mente alla idea di massima che si ha del mondo visibile. L'Ente Primo Centrale, emanatore di ogni creazione nel mondo visibile e' rappresentato dal Sole. Analogicamente al concetto di un Ente Centrale, Intelligenza e Forza dello Universo visibile ed invisibile, il sole e' l'astro che nella Teogonia - Astronomia di tutti i tempi, formante la base di tutti i simbolismi religiosi, ha rappresentato il Dio visibile e Naturato dell'universa natura. Contro di lui e intorno a lui una corona di astri e di pianeti, ognuno dei quali nei suoi circoli orbitali rappresenta innanzi a lui, centro, le funzioni accessorie delle entità' concomitanti in una teogonia più' astratta, più' alta, cui la mente dei volghi non arriva. Tutti i simbolismi del sistemi religiosi, non escluso il cattolico, sono nati da questa corrispondenza analogica tra il visibile volgare e l'invisìbile filosofico, e dove i poveri critici dei sistemi religiosi hanno perduta la chiave del simbolismo nelle corrispondenze, hanno letto la sola parte volgare e profana dei riti sacerdotali, ed hanno riso.