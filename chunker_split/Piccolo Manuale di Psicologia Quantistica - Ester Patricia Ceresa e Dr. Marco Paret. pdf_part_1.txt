Piccolo Manuale di Psicologia Quantistica e Enneagramma Come la Fisica Quantistica ci parla di noi Enneagramma, Teoria del Caos e Personalità: nuove rivelazioni in tema di Evoluzione Personale. Dott. MARCO PARET e ESTER PATRICIA CERESA ________________ INTRODUZIONE Domande e risposte su Fisica Quantistica , Coscienza, Teoria del Caos e Legge di Attrazione. In che maniera i concetti della fisica quantistica possono aiutarci? Un primo aiuto arriva nell’allargare la nostra visione, capire e accettare che MONDO OGGETTIVO E MONDO SOGGETTIVO SONO CONNESSI. La visione moderna materialistica differenzia il mondo oggettivo, cioè percepibile con i sensi, dal mondo soggettivo ma la moderna fisica quantistica dimostra che questa è solo un'apparenza. Non esiste questa separazione. Il modo in cui osserviamo il mondo (tecnicamente si dice “facciamo un’osservazione”) influenza la realtà stessa. Facciamo un paragone molto semplice per capire questo: abbiamo fatto un regalo a una persona. Vogliamo sapere come si sente. In altre parole vogliamo scoprire il suo stato d’animo. Invece di chiederle cosa le piace del regalo, le chiediamo cosa non le piace. Il modo stesso in cui poniamo la domanda influenza la risposta e il successivo stato d’animo del soggetto.