PRINCIPIO OPERATIVO PRATICO La vostra mente non può distinguere tra realtà reale e immaginazione vivida Mantenere l'immagine mentale nei nostri pensieri conduce inevitabilmente per un processo di comunicazione interiore, al recepimento dell'immagine a livello subconcio. Dato che a livello subconscio ragioniamo ad immagini ed emozioni, la maniera migliore per far sì che un'idea penetri a tale livello è creare un'immagine caricata emozionalmente. Per coloro che faticano a visualizzare, è importante capire che "immagine mentale" è qui inteso come sinonimo di "chiara e completa idea"; si può creare un'immagine mentale anche semplicemente parlando a sè stessi. Regola fondamentale è che per rendere l'idea sempre più chiara e definita è necessario in ogni caso utilizzare del tempo ad arricchire e chiarire la propria immagine mentale, rimanendo nel contempo assolutamente certi che tale realtà è raggiungibile. Ed è a questo punto che l'autoipnosi, come strumento per stimolare la propria comunicazione interiore può essere di grandissimo aiuto. Entrare in uno stato di autoipnosi, infatti, significa porsi in condizioni tali da stimolare la propria recettività, e quindi anche la propria capacità di imprimere nella propria mente subconscia tale immagine; processo questo che, a sua volta, aiuta a creare fiducia e sicurezza.