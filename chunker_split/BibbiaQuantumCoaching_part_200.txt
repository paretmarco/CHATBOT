Anche questo processo può essere utilizzato per operare con la mente dei componenti il Team in maniera subliminale ed inconscia. Bisogna comunque evitare la trappola di un approccio troppo terapeutico e rimanere focalizzati sugli obiettivi del coaching. I Processi di Responsabilità ed il “Capro Espiatorio” Fine del coaching è guidare le persone ad ASSUMERE MAGGIORI RESPONSABILITÀ. Osserviamo che nei fatti spesso il gruppo viene da molti vissuto come uno scarico di responsabilità. Se scarichiamo le responsabilità il gruppo diviene meno efficiente, in quanto sono meno le persone che lavorano e pensano in contemporanea. Il rischio è che si crei una dinamica che tende a scaricare le responsabilità in una direzione sola cercando tra l’altro di convincere il coach delle proprie ragioni. In quest'ottica è anche frequente l'individuazione di particolari membri del gruppo che divengono “vittime”. Ogni diminuzione di responsabilità tende a ridurre l’efficacia del gruppo. Il coach deve aiutare nella comprensione del principio di CO-RESPONSABILITÀ dove ogni parte del sistema è considerata responsabile dell’intero sistema.