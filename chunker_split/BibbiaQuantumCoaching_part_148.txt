Il meccanismo del significato RISULTATI AZIONI EMOZIONI SIGNIFICATO Per alcuni il percorso del significato conduce al dolore, mentre per altri conduce alla felicità. Purtroppo, la maggior parte delle persone non è a conoscenza di ciò che determina o dirige questo percorso. Chi è in grado di comprendere ed apprezzare il proprio percorso, come anche quello altrui, avrà il potere di anticipare efficacemente le situazioni. Nelle prossime pagine conosceremo esattamente i meccanismi che determinano la formazione del SIGNIFICATO. IL MODELLO DEL MONDO: IL TUO MANUALE DELLE REGOLE. Come abbiamo visto, i risultati nella vita sono il riflesso del SIGNIFICATO che creiamo a seconda di come ci stiamo focalizzando. Ma il nostro focus (o attenzione) è determinato dalle nostre regole or parametri. E queste regole sono determinate dai nostri filtri interni: il proprio sistema (unico e soggettivo) di percepire il mondo esterno. Questo sistema noi lo chiamiamo: Il Manuale delle Regole. Queste regole sono in buona parte inconsce e si basano su comportamenti appresi e sulle proprie esperienze personali. Queste esperienze ci portano a trarre conclusioni circa ciò che possiamo e non possiamo fare, ciò che dobbiamo e non dobbiamo fare e ciò che è possibile o impossibile raggiungere.