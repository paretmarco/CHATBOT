Motivazione stimolata dalla possibilità/necessità: chi è motivato principalmente dalla necessità focalizza la propria attenzione su ciò che “deve” fare, è tendenzialmente conservatore, è appagato dalla prima soluzione che presenti i requisiti necessari e sufficienti, utilizza in genere predicati del tipo “si deve”, “è necessario”. Le persone motivate principalmente dalla possibilità, invece, vivono nella costante ricerca di novità, sono curiose verso tutto e sono attratte dalle potenzialità e dallo sviluppo. Le espressioni che utilizzano sono del tipo “questo andrebbe bene…ma forse si potrebbe provare anche…”, “è sempre possibile migliorare/trovare di meglio…” Individuare i metaprogrammi del nostro interlocutore ci consente di strutturare meglio il nostro messaggio e comunicare quindi in maniera più efficace evitando il rischio di proiettare sull'altro la nostra mappa del mondo. Se ad esempio ci troviamo di fronte ad una persona con un metaprogramma “verso” sarà più efficace una comunicazione che sottolinei i lati positivi che possono derivare da un determinato comportamento, mentre se dobbiamo motivare una persona con un metaprogramma “via da” sarà più utile evidenziare i rischi derivanti dalla mancata attuazione del comportamento.