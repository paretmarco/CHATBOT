Ed il risultato che otteniamo non dipende mai da una sola causa. Molto spesso, ignorante di ciò, il soggetto promotore della comunicazione si trasforma nella vittima dei propri processi comunicativi. Dobbiamo quindi imparare a comunicare bene. Nella vendita così come nella vita di relazione, la capacità di rendere i nostri messaggi incisivi e penetranti e quella di interpretare correttamente i bisogni delle altre persone, generando un clima di sintonia ottimale, sono un potentissimo strumento di lavoro. In questo libro saranno quindi sviluppate una serie di tecniche di comunicazione, che appartengono ad una nuova disciplina: la Comunicazione Ipnotica di Relazione. La Comunicazione Ipnotica di relazione, è una forma di Comunicazione Non Verbale in grado di generare un clima di empatia fra due persone, quel calore piacevole che si sviluppa all’interno di un rapporto all’insegna della sintonia e del piacere reciproco nel comunicare, costruendo quell’atmosfera chiamata “Ipno-rapport”.