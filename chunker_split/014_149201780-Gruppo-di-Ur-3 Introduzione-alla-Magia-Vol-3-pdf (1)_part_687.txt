Bisognerebbe, in quel frangente, saper evocare lo stato, come di un so- gnare, privo sia di desiderio che di attesa per la per- cezione. Qualcosa di simile potrebbe dirsi anche per certe esperienze a carattere intuitivo. L'abitudine a pensare le neutralizza. Un istinto dello stesso genere ci riporta al cervello, e un processo razionale intercetta ed elimina l'atto della superiore intellezione, la cui rapidità e la cui sot- tigliezza alata passa allora senza traccia tra le forme lente e spesse della cerebrazione umana. VIE AL « VUOTO ». È difficile poter giungere allo stato del « vuoto » men- tale, e mantenere in pari tempo la condizione di co- scienza chiara e attiva (come si richiede per le nostre opere) quando non si usino — sia pure in via provvisoria e ausiliaria — dei sostegni in sostituzione a quello for- nito dal corpo con le sue varie facoltà, che fanno ap- punto da basi alla coscienza e al senso dí « Io » dell'uomo comune. Tali sostegni sono i simboli, forme astratte che fanno da punti di appoggio per la forza di concentrazione, pur non evocando nessuna rappresentazione per via della quale si sia ricondotti ai determinismi psicofisici da neutralizzare nella condizione del « vuoto ».