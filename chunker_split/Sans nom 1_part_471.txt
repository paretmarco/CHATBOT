Se dunque volete realmente divenire un buon auto-magnetizzazione, non tralasciate di esercitarvi ogni sera. La tecnica, quale noi l'abbiamo descritta, può sembrare lunga e tediosa. Ma ciò non avverrà che nei primi giorni. A poco a poco le varie operazioni che la costituiscono si succederanno rapidamente. Ai nostri scolari bene allenati bastano dieci minuti al massimo per compiere l’intera procedura. Esempi di formule per utlizzi quotidiani. Diamo ora alcuni esempi di formule. Ma si badi bene che noi offriamo soltanto degli esempi. Sbaglierebbe chi credesse di servirsi senz'altro di queste formule gia fatte: esse non rispondono che ad una generalità di casi per lo più inutile all'individuo. Sono solo state scritte per far capire la nettezza di immagini che bisogna creare. Ripetiamo per l'ultima volta che la formula non è che l'espressione verbale della visione. Quel che importa è quest'ultima, cioè l'imagine viva, palpitante di noi stessi privi del difetto 0 dotati della qualità desiderata. Osservazione riguardo alla forma negativa. – Se il lettore vede qui offerti degli esempi di formule basate non già sui vantaggi conseguenti all'esercizio d'una data virtù, ma sui danni derivanti dal vizio che si vuol guarire, non ci creda in contraddizione su quanto è stato detto circa la creazione della formula.