Sebbene noi uomini cerchiamo di categorizzare, classificare e suddividere i vari fenomeni, ogni suddivisione risulta necessariamente artificiale e tutta la natura non è altro che un’ immensa rete ininterrotta. Se la concretezza del mondo non è altro che una realtà secondaria e ciò che esiste non è altro che un turbine olografico di frequenze e se persino il cervello è solo un ologramma che seleziona alcune di queste frequenze trasformandole in percezioni sensoriali, cosa resta della realtà oggettiva? In due parole: non esiste. Come sostenuto dalle religioni e dalle filosofie orientali, il mondo materiale è maya: una illusione. In realtà siamo una sorta di “ricevitori” che galleggiano in un caleidoscopico mare di frequenze e ciò che ne estraiamo lo trasformiamo magicamente in realtà fisica: uno dei miliardi di “mondi” esistenti in un mare infinito di possibilità.” ( Tratto da L’arte del Coaching - Dott. Marco Paret e Matt Traverso). L’esperienza umana in realtà si riduce a una serie di reazioni chimiche ovvero le nostre esperienze sono da un punto di vista fisico e biologico create dal sistema nervoso centrale. Ogni pensiero, immagine e sensazione è un prodotto del sistema nervoso.