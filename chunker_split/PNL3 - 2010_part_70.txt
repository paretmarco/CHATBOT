Quando questo stato completo di rapport è raggiunto, la comunicazione è rapida ed efficace. In altre parole, facendo stare bene una persona con sé stessa automaticamente creiamo rapport con noi. Nel momento in cui una persona è in tale stato di soddisfazione e piacere nel rapporto, accetterà prontamente idee a lui piacevoli. Queste idee piacevoli arriveranno nella forma di benefici che lui otterrà come risultato della comunicazione. Il cosiddetto “stato di rapport” voi l’avete già sperimentato molte volte; tutte le volte che avete provato simpatia per un personaggio in un film. Voi avete reagito pur sapendo che si trattava di una storia inventata e che l’attore è molto ben pagato per rappresentare tale personaggio sullo schermo. Per un attimo avete potuto sospendere il vostro “Fattore Critico” accettando le idee espresse nella storia. Ma cos’è il “fattore critico”? Si tratta di un comportamento di origine sociale, per il quale noi accettiamo o rifiutiamo un’idea propostaci. E’ la nostra mente logica che effettua delle scelte sulla base di una serie di criteri. L’idea viene rifiutata normalmente se è contraria a qualche cosa che già abbiamo imparato da altra fonte.