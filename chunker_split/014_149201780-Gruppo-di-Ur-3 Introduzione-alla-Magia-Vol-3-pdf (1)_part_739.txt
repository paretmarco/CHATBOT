In ogni modo, circa il punto particolare qui ac- cennato, l'igiene dell'anima degli uomini scissi della civiltà attuale è una cosa, l'ordine dei valori spirituali è un'altra, mentre e ben visibile che la psicanalisi confonde l'una cosa con l'altra e non esita a dare alla prima — ali'« igiene », all'eliminazione dei « disturbi » in individui che per ciò stesso non sono qualificati per nulla di meglio — una decisa importanza rispetto ai secondi. Che tutto il fantasticato « processo di individuazione » non possa avere che una portata affatto psicologistica, procede pertanto dalle stesse premesse. Infatti che cosa si può sperare di raggiungere con un metodo il quale in altro non consiste, se non nell'osservare sogni e fantasie, o nel provocarne deliberatamente mediante stati di una co- scienza indebolita, per arzigogolare poi su di essi, non tanto senza avere dei principt, quanto avendone di sba- gliati? In ogni caso, vi è una differenza come di cielo a terra fra la via psicanalitica e quella iniziatica per l'esplo- razione degli strati profondi dell'Io.