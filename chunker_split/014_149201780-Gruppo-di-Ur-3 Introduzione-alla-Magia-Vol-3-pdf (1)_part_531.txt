della vita divina, e di questa corrente essendo portatrice la Chiesa, intesa come il corpo mistico del Cristo, è ovvia la conclusione che non può esservi vera vita mistica se non nella Chiesa (TM, 77), che la mistica non-cristiana, facente a meno dell'unione col Cristo (il quale, allora, evidentemente, è considerato alla sola stregua di una personalità storica concepita come il Redentore, non di un modello superstorico e universale da imitare), è affatto naturalistica, se non pure risentente di influenze demo- niache. Per tal via si giunge a presumere che nei Mi- steri non-cristiani non può esser stato quistione di vera deificazione, ma solo di stati psichici più o meno contin- genti (61-71). Il noto principio Extra ecclesiam nulla sales sanziona, in generale, l'idea, che solo la redenzione alla cristiana effettuerebbe una liberazione dal potere diabo- lico, esprimentesi con una rottura del cerchio delle forze demoniache che ci circonderebbe, mentre il riuscire a farci dubitare del suo potere, i! far pensare che la redenzione nel segno del Cristo e della Chiesa sia su- perflua, sarebbe la piú pericolosa vittoria che Satana può ascrivere in suo attivo (66).