Apertura al mondo: Essenzialmente il metodo che vi proponiamo significa non dare certe strade per scontate o decidere basandosi esclusivamente sulle nostre memorie. Le nostre memorie sono infatti un sistema chiuso che non può conoscere più di quel che già contiene. Un sistema ad opportunità domanda una curiosità continua di esplorare il mondo, senza farsi guidare da obiettivi troppo chiusi. Apertura alle possibilità. Non c’è una sola maniera di vedere la realtà. Possiamo scegliere come guardarla. In pratica è recuperare l'animo del bambino che scopre una realtà nuova. Per far ciò tutte le doti umane devono essere coltivate, in quanto più siamo totali e più possiamo scoprire. In particolare la centratura su sé stessi e l’autostima sono fondamentali. Apertura al mondo è anche apertura agli altri, in quanto molte possibilità, non quantificabili numericamente, passano da lì. Quella che descriviamo è quindi una nuova scienza, diversa dal nostro modo abituale di ragionare: 1. Vecchio Paradigma: La maggior parte delle scienze classiche partono infatti iniziando a definire i componenti della loro analisi il più precisamente possibile. Questo tipo di definizione è supposto assoluto, cioè lo stesso per tutti gli osservatori. In pratica un fenomeno appartiene alla categoria A o non A.