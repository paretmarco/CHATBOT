Ogni movente nobile o ignobile è pur sempre dipen- denza, la causalità è una catena. Ma sulla montagna si apprende a scuoterla, a romperla. Echi nostalgici di assolute libertà risveglia il mondo delle rocce. « Come sono belle, come sono pure queste libere forze non ancora macchiate di spirito! » ebbe a scrivere Nietzsche in gioventù dopo esser ritornato dalla montagna in tempesta; intendendo però come spirito sentimenti e le passioni umane. Che importa in sé una scalata? Forse poco. Ciò che importa è la potenza che sappiamo destare in noi gio- cando col pericolo, quando la volontà si vuole per in- tero. Immensa è la gioia d'ascendere e il godere cosmica- mente le rupi, il sole, gli elementi, perché soltanto in questa immediatezza di rapporti c'è il respiro delle al- tezze, l'estensione dei sensi, la libertà. Se involutamente è detto nel Pancatantra che « la vita è un viaggio durante le ore della notte », sonno, torpore mortale è ogni esistenza che non abbia il senso del termine del viaggio e del risveglio al giorno. In montagna possiamo cogliere brividi di questo gran- de risveglio.