Lo schema n. 9 ci presenta il caso della percezione sopranormale di uno stimolo di natura sensoriale pro- priamente detta. È la telestesia, o ricezione sensoriale telepatica, o percezione psichica. Come appare dallo schema, il ciclo si chiude fuori sia dal limite periferico del corpo, sía dai dinamismi vitali impegnati diretta- mente nelle funzioni corporee. Si tratta di un'esperienza realizzatasi nell'anima sensitiva, sotto uno stimolo che ha saputo giungere ad essa direttamente, senza il tramite delle correnti nervose o di modificazioni dei rispettivi centri. Per chiarimento, bisogna pensare che come col corpo fisico l'uomo si trova in un « campo » di dinamismi fisici, cosf cogli altri principi piú sottili, che fanno parte an- ch'essi del suo essere, egli si trova virtualmente in con- tatto con altri « campi » caratterizzati da forme di ener- gia meno « degradata ». Bisogna però dire « virtualmen- te », perché il contatto effettivo avviene soltanto quando i dinamismi superiori, a partire da quelli sensitivi, sono disimpegnati rispetto all'organismo cellulare corporeo e nervoso, il quale ha l'ufficio di intercettare e di trasfor- mare le varie specie di stimoli (1).