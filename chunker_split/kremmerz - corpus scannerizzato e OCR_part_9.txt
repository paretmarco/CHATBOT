La parola Sinedrio (da syn insieme ed hedra sede) e' il solo nome intellegibile che può' rappresentare la comunione dei perfetti. I tre punti ●●● vogliono indicare la sola manifestazione esteriore ed i gradi le sole modalità' dello stato spirituale di ogni adepto della scienza nelle sue manifestazioni visibili. Il sinedrio e' unico e nella forma assoluta scientifica e' Ammonia o Solare; nella forma transitoria latina e' Giuliano o solare umano, da julos lanuggine, pelo animale, da cui il nome di Quintilis o mese di luglio dei latini. Il Sinedrio ebreo formazione dei 72 nomi cabalistici di Dio unico era la rappresentazione relativa delle manifestazioni dell'Intelligenza Creatrice - Sinedrii erano anche presso i latini gli dei sedenti alla stessa mensa e Sinedrio il banchetto dei Numi Vivi e Vivificatori. Queste le delucidazioni necessarie allo esatto intendimento della costituzione occulta del tempio filosofico spirituale e mistico, tradizionale ed assoluto.