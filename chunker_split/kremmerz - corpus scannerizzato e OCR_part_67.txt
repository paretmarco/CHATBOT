La legge della corsa quotidiana e annuale o ciclica del Sole, astro simbolico di doppia significazione, divina ed umana, secondo la sua faccia, e' identica alla corsa mentale, spirituale ed umana dell'Uomo e se l'atto di creazione e' di sopra al simbolismo solare, lo stesso atto deve trovarsi al di sotto, perché' non esiste alcuna legge generale e parziale della natura visibile effetto della Prima Virtù', che non sia vera nelle sue origini e nelle sue conseguenze e che non sia perpetua tanto nelle une quanto nelle altre. Dunque il simbolo umano e' simbolo di creatura e di creazione, di effetto di un atto creativo e di un generatore di atti creativi. Egli e' Uno e Tutto o più' semplicemente e' l'Uno nello Universo. Nei suoi rapporti verso l'unita' sintesi del cosmo egli e' particella legata al Tutto per le leggi universali che regolano l'apparire e lo scomparire di tutti i fenomeni visibili ed invisibili dello Universo. E diventa creatore per la stessa legge che lo lega all'unita' sintetica, espressione unitaria della Prima Virtù' Generatrice.