Semplifichiamo ritornando alla metafora di Alfred Korzybski: “La mappa non è il territorio.” Come abbiamo già accennato, nel 1933 Korzybski ci aiutava a capire che “la mappa non è il territorio”, ossia le nostre rappresentazioni interne non sono la realtà. Per esempio, la mappa più ben illustrata d’Italia non potrà mai essere l’Italia. Allo stesso modo, l’idea che hai della realtà non sarà mai la realtà. Inoltre, la realtà è soggetta alle nostre aspettative. Questo significa che non dobbiamo soltanto cercare di adattarci alle circostanze. Le nostre circostanze si adattano alle nostre aspettative. La realtà si plasma per modellarsi alle nostre aspettative. E questa è la nuova scienza di oggi – la fisica quantistica – non metafisica! OLOGRAMMI Negli anni 50, il fisico David Bohm suggerì che la realtà oggettiva non esiste e, per quanto solida la sua natura possa sembrare, l’universo è essenzialmente un’ illusione: una gigantesca e complessa illusione olografica.