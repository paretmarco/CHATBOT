Bene compreso nella sua semplicità' lo schema delle trasmutazioni che ho disegnato qui sopra, tutte le interpretazioni falsamente dotrinali dei profani sulla scienza sintetica occulta fan pietà' per l'ignoranza cui sono informate. E il problema simbolico religioso e quello alchimico si riduce alla forma quaternaria dell'involuzione e dell'evoluzione dello spirito divino, così' si comprende tutta la magia medievale, araba, così' la medievale ebreo cristiana, così' la forma tradizionale cabbalistica. Oltre l'uomo - Dio nella natura non esiste scienza e coscienza vera e se la potenzialità' argomentativa della falsa ragione e della mentitrice logica ragione si allontana dalla semplicità' purissima della concezione delle cose, non e' trovabile la chiave feconda della verità' nei libri scritti da iniziati sulla scienza segreta, senza violare e la loro intenzione e la loro visione della verità attraverso i simboli e i geroglifici sacri e scientificamente occultati. Alla mente dei novizi si presenta questo doppio problema: 1 - Come e' possibile che idee così' semplici siano sfuggite e sfuggono all'occhio delle persone più' ritenute per dotte e capaci nella società' profana? 2 - Perché' non si predicano verità' così' semplici ai popoli ignoranti onde si redimano dall'errore?