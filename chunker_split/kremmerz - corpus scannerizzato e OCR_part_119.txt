Il quale fu detto dai filosofi e dai' poeti iniziati, onnipotente, perché' tutto per l'Amore e' possibile, perché' questo sentimento nuovo per chi non l'ha mai sentito possa, analogicamente all'amore umano, la Natura Ente in balia dell'Amante come la femmina in dominio del maschio. L'Amor Platonico della Scuola Alessandrina ed il suo neoplatonismo italiano del medioevo e le corti di Amore decantate nei poemi eroici non di altro amor parlanoche di questo; tutti i romanzi della Rosa, tutte le canzoni eroiche dei trovatori, non sono che la riproduzione dei misteri della Venere e dell'Iside e dell'Astante, le tante mammelle della adorata Diana, innanzi a cui i Romani fastosi bruciavano incensi e gomma orientali, non sono che il letto di questo matrimonio eccelso della Volontà' del pensiero, dell'anima umana, nella muliebre e cangiante e vaga forma della Natura spirituale universa. Il quale matrimonio, appena si arriva al concepimento astratto della possibilità' di essere della compenetrazione di cui ho parlato finora, rappresenta la prova più' certa che l'uomo e' lo Spirito Universale, intelligente e creatore nella sua faccia, nel suo momento di un'azione determinata e concreta.