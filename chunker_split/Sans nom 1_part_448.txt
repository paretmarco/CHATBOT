Si tratta sempre, insomma, di perseguire un ideale di miglioramento. Esame con la mente Logica Con la nostra tecnica vogliamo fare di più di quello che potremmo fare con la semplice logica. Con questa fase attiviamo quindi la nostra mente in maniera logica e studiamo situazioni e possibilità. Il confronto tra lo stato attuale e quello desiderato inoltre comincia a creare una forza motivazionale che sarà anche di utilità per l’intero processo. Ora questa fase di esame comprende tre punti: 1. Esame dello stato attuale. - Definizione circostanziata del proprio vizio o difetto o debolezza, rafforzata dalla rimemorazione e dalla visione chiara del danno che tale stato ci procura.339 2. Esame dello stato futuro. - Definizione circostanziata della virtù o pregio che vorremmo acquistare, rafforzata dalla previsione dei vantaggi che tale stato ci può procurare. 3. Analisi di tutti i mezzi che sono in nostro potere per abolire lo stato nocivo e conseguire lo stato desiderabile. Tale analisi dei mezzi è ciò che gli studi anatomici e pittorici sono per l'artista. A costui non basta avere davanti il soggetto o la tela su cui riprodurlo mediante i colori, ma gli occorre una somma di conoscenze che nel nostro caso raffiguriamo nell'esame del soggetto quale noi lo descrivemmo.