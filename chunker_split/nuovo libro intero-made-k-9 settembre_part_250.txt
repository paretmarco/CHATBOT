Ciascuno di noi crea una rappresentazione del mondo in cui vive; creiamo cioè una mappa o modello, che usiamo per originare il nostro comportamento. La nostra rappresentazione del mondo determina in larga misura l'esperienza del mondo che avremo, il modo in cui lo percepiremo, le scelte che ci sembreranno disponibili vivendoci dentro "(Bandler & Grinder La struttura della magia) "Come esseri umani noi non agiamo direttamente sul mondo con il nostro comportamento, quanto piuttosto attraverso una mappa o modello di quello che crediamo sia il mondo" (Bandler & Grinder, I modelli della tecnica ipnotica). Gli esseri umani non operano direttamente sul mondo ma attraverso interpretazioni codificare dell'ambiente quale lo riceviamo e sperimentiamo nei nostri organi di senso. Le informazioni provenienti dall'esterno e dall'interno (stati interni) sono ricevute, organizzate e elaborate dal sistema nervoso. "I modelli che creiamo come esseri umani presentano rispetto al mondo della realtà tre principali differenze" (Bandler & Grinder, I modelli della tecnica ipnotica) dovute ai processi di modellamento o meccanismi trasformazionali (vedi Meccanismi trasformazionali).