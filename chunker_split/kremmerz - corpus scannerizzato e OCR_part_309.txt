Ora questo che si sviluppa in ogni trasformazione delle cose si disse dal neoplatonici amore, freccia di cupido e in altri modi più' o meno seducentemente poetici. Nel simbolismo occulto, quando l'energia trasmutatoria e' attiva si chiama Sole, quando e' passiva luna e quando e' attiva e passiva contemporaneamente si dice mercurio (13). Pero' si osserva che questa trasformazione avviene con legge costante tra forme e stati transitori determinati, e con le apparenze le più' dissimili. Per esempio l'acqua non agisce sulla massa di ferro che sotto una apparenza di ossidazione -invece e' assorbita dalla pianta e la nutrisce (14) e la alimenta nella circolazione degli umori. Ma la crisi della pianta che genera il frutto per l'atto di fecondazione apparente o latente e' la stessa conseguenza di una energia, che e' l'amore sole o amore luna o amore mercuriale causa di ogni trasformazione in natura, dalla ossidazione alla nutrizione della pianta e alla generazione del frutto. Nelle forme superiori, animali la sola apparenza delle cose muta, ma non la crisi come metodo di azione (crisi). (La crisi -Amore - e' una trasformazione delle cose per distruzione delle forme precedenti in tutti i regni visibili ed invisibili).