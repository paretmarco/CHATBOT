Si è già detto che tutto ciò può solo valere per un « uso interno » cattolico; del pari, si è accennato, che queste vedute hanno una giustificazione esclusivamente pratica, non diversa da quella di vedute esclusiviste ana- loghe che s'incontrano nelle forme esteriori, exoteriche, di molte altre tradizioni: ma esse restano prive di ogni fondamento al di fuori della sfera della giurisdizione di ciascuna tradizione. In relazione a ciò, si può porre, per ultimo, la qui- stione della misura in cui, per coloro che abbiano una vocazione iniziatica, sia utile aderire e aggregarsi ad una tradizione religiosa — nel caso specifico di un Occiden- tale, al Cattolicesimo. Come conclusione della precedente disanima, appare chiaro che il cristianesimo, nel confronto con altre tradizioni, ha un carattere particolare. Infatti da un lato non è, come l'ebraismo antico o l'islamismo or- todosso, una pura religione della « Legge », ma vi ha rilievo l'esperienza interiore. D'altra parte, esso ignora il piano sperimentale esoterico ed iniziatico, per cui il suo livello è inferiore a quello delle tradizioni ove questo piano è adeguatamente considerato.