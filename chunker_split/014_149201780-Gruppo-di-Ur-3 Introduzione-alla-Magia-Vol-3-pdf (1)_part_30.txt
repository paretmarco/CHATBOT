Come una goccia di reagente chimico rende sùbito limpide e terse certe torbidissime soluzioni, cosí pure si produce una luce, che sgombra la « regione di mezzo » da ogni nebbiosità e permette una visione lucida, definita, certa della realtà spirituale, paragonabile a quella conquistata oggi dalla scienza per la natura fisica e per gli enti matema- tici. Il « nostro Oro » contiene, invero, il pítí potente esor- cismo contro i dèmoni e i fantasmi della sede mediana (l). Inoltre per esso anche il termine finale dell'esperienza acqui- sta un significato speciale: le essenze intellettuali sovrasensi- bili, invece che sospese nell'etere della contemplazione pura, ne risultano energizzate — si potrebbe quasi dire: elettriz- zate; questo è l'effetto del potere del principio « mente » quintessenziato estratto proprio dagli elementi offerti dallo spirito moderno là dove questo è spirito chiaro, attivo, in- dividuato. 7. - Su questa base si può anche capire perché oggi non siano consigliabili dei metodi troppo « secchi » di inizia- zione: quelli, che sospendevano di colpo tutte le facoltà della sede superiore, ed « aprivano ».