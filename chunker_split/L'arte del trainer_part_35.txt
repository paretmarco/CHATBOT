Come si può osservare dagli esempi, il contenuto di tale livello è sempre ecologico e costruttivo nei confronti del sistema globale nel quale l’Azienda è inserita. Il livello di IDENTITA’/MISSIONE è relativo a tutte quelle affermazioni circa quello che un’Azienda pensa di se stessa; una società che si occupa di formazione del personale potrebbe avere un livello di IDENTITA’/MISSIONE, che contiene affermazioni del tipo: “Il nostro scopo è quello di aiutare i professionisti di oggi a crescere e preparare i professionisti di domani”; questo livello è molto importante in quanto, fra le altre cose, contiene tutti quei messaggi che definiscono l’immagine che l’Azienda propone al mercato. Il livello dei SISTEMI DI CREDENZE & VALORI, contiene affermazioni circa quello che un’Azienda pensa di se stessa in termini di capacità produttiva, penetrazione nel mercato, innovazione, gestione del personale ecc. Nell’ambito di una struttura Aziendale, queste sarebbero le credenze sulle quali fonda il proprio business e l’organizzazione interna. Queste credenze, per esercitare il proprio effetto pragmatico e organizzativo sull’intera struttura, devono trovare espressione nel comportamento del personale.