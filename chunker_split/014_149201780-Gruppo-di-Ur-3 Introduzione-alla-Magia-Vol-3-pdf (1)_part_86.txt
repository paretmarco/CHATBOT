L'esame della cosiddetta « opinione pubblica » da questo punto di vista metterebbe ín luce cose, che gli uomini oggi sono lungi dal sospettare. In terzo luogo, possono incorporarsi nei psichismi in- fracoscienti elementi di conoscenza reale i quali fanno parte dell'essere integrale dell'uomo, se pure in forma latente rispetto al contenuto consapevole della mente, e per una via di acquisizione diversa da quella delle fonti comuni dí cognizione. Quando questo sia il caso, sia il metodo aritmetico di cui abbiamo detto, che ogni altro metodo di « divina- zione » va considerato come un mezzo indiretto per far venire alla coscienza questo sapere. Per ultimo, dobbiamo portar l'attenzione sul caso di influssi di carattere superiore, non legati né a « inten- zioni », né a correnti collettive, né a complessi indivi- duali semicoscienti o a « influenze erranti » inseritesi in un modo o nell'altro. Ci si vuole riferire a quanto già si disse (voi. II, cap. VI, p. 158) sui significati superiori che possono essere contenuti allo stato latente in tanti miti, leggende, favole, elementi di folklore, come pure nelle strutture etimologiche di nomi di persone, di divinità, di luoghi, ecc.