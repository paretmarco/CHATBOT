Una persona che possiede una tipologia principalmente VISIVA cammina con un portamento eretto, gesticola in alto, comunica verbalmente con un tono di voce alto, velocemente ed ha una respirazione alta. Una persona che possiede una tipologia principalmente AUDITIVA comunica verbalmente con un tono di voce più basso e modulato rispetto al visivo, possiede una respirazione diaframmatica, tende ad inclinare la testa da un lato (come se parlasse al telefono), gesticola in orizzontale. Una persona che possiede una tipologia principalmente CENESTESICA ha una respirazione addominale, possiede un tono di voce basso con lunghe pause, ha una postura incurvata, quando ricercano le informazioni “guardano” sui loro piedi, gesticolano in basso. Movimenti Oculari Un altro sistema è costituito dall’osservazione dei movimenti oculari. Col sistema dei movimenti potremo individuare sia il canale d’accesso che il sistema di elaborazione. Per avere il canale di accesso è necessario porre all’interlocutore una domanda “secca”. Ad esempio: “Raccontami una barzelletta”. Colto alla sprovvista, vedremo che il nostro interlocutore dovrà come ricercare la risposta.