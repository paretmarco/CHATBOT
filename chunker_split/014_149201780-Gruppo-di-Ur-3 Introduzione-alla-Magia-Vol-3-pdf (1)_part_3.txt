D'altra parte risorge un impulso verso alcunché di superiore — ma un tale impulso sbocca in forme varie di una specie di evasione o di regressione. Là dove l'Occidente afferma il principio attivo e realistico della sua tradizione, là, dunque, non ví è spirito; e là, dove si tende verso lo spirito, quel principio cessa di esser presente, dando luogo al suo contrario: da un lato, sono le tendenze uma- nitarie, cristianeggianti, democraticamente universalistiche, dall'altro le correnti neo-spiritualistiche che spesso si asso- ciano all'irrazionalismo, alla religione della vita, alle teo- rie dell'inconscio: un mondo confuso che è in intima con- traddizione con lo spirito virile dell'Occidentalità. Questo stato di fatto si è costituito come una specie di dilemma. Comprenderlo, è il primo passo. Spezzare l'alter- nativa, sarebbe la condizione di salute. La reazione spiritualistica al materialismo del mondo moderno ha certamente il suo diritto: non lo ha phi, però, quando accomuna nella negazione cose distinte, di- sconoscendo i significati fondamentali che stanno alla base dell'esperienza occidentale, indipendentemente dalla loro attuale forma materialistica e degradata di manifestazione. Il mondo realistico moderno, come spirito, è intensamente occidentale.