Andare oltre il linguaggio, ed avventurarsi nella dimensione non verbale significa anche avventurarsi in una dimensione dove il paradigma più appropriato è quello quantistico. Questo mi ha portato anche ad aderire al più importante network mondiale per gli studi quantistici non esclusivamente fisici: Quantumbionet. Concetto base dei modelli quantistici: nessun approccio esclusivamente lineare potrà mai modellizzare efficacemente la realtà in quanto l’idea di causa ? effetto è un costrutto esclusivamente umano. La realtà è multi-causa e multi-effetto. Il fatto dietro alla necessità di ampliare gli orizzonti è che la realtà è più complessa del modello lineare del semplice “osservare e copiare”. La PNL classica ha infatti, assieme a tantissimi punti positivi, un limite: è totalmente deterministica e si basa sulla scomposizione del linguaggio e del comportamento supponendo che esista un percorso totalmente razionale per agire sulla comunicazione e sulla persona.4 In realtà la nostra mente è anche irrazionalità, sovrapposizione di stati, ed un approccio totalmente razionale non è sufficiente. E’ necessario non utilizzare le tecniche per realizzare le compulsioni dell’ego conscio, in quanto così facendo rimaniamo in un “sistema chiuso”.