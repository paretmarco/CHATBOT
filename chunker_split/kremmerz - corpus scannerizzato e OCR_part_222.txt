Essa ama le apparenze delle cose più' delle cose stesse. Ha la prodigalità' inconsolata degli sciocchi per amore dell'ammirazione che gli altri possono avere per lei sul teatro della vita apparente, il lusso la seduce, l'ammirazione l'abbaglia; per lei il trionfo e' nella impressione delle sue forme sugli altri. Intanto e' parsimoniosa al punto che rasenta l'avarizia. Sente il bisogno del denaro come l'assetato della acqua. Dell' amore dei figli ne fa una scienza idolatrica di protezione e di adulazione a se stessa. Per essi ha tesori di tenerezza se il corpo ammala divorato dalla febbre, ma per essi non ha una lacrima se la loro anima si infanga nella materia imperante. Nel marito vede a volte il maschio, a volta a volta il protettore fisico, l'orgoglio suo e il suo onore di sposa innanzi alla sociata' umana, spesso il padrone che bisogna contentare ed obbedire, più' spesso il servo più' fedele, piu' affezionato della piccola tribù' di saltimbanchi in cui la famiglia e' convertita.