Essere capaci di formulare una immagine chiara e netta di quello che si vuole dirige ed orienta la mente, e tale immagine può essere riassunta con una formula. Dovremo perciò abituarci a formulare in una frase rappresentativa ciò che vogliamo volere. Nel nostro caso la formula è semplice: Voglio automagnetizzarmi! 2. La possibilità di ciò che si vuole. - Questo secondo fattore si comprende facilmente. E' inutile volere una cosa impossibile: lo spirito se ne accorgerebbe rifiutandosi di fare uno sforzo che saprebbe già essere inutile. Detto in altre parole il nostro inconscio tenderebbe ad impedirci di sprecare inutilmente energia. Fisiologicamente la possibilità corrisponde a: poter immaginare di essere capace e sentire che questo è possibile. E’ sapere che si può. Questo è spesso osserviamo l’elemento scatenante per molti cambiamenti. Il vedere che un altro è per esempio stato capace, apre la mente alla possibilità e permette all’atto di volontà di manifestarsi. Circa questo punto, il nostro allievo non può nutrire alcun dubbio. Che sia possibile e che sia facile cadere quasi istantaneamente in uno stato di auto-fascinazione, mediante la pratica del nostro sistema, non è una teoria, ma un fatto provato e sperimentato da centinaia di nostri scolari.