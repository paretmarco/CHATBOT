I segnali d'accesso comportamentali, che un individuo impiega per sintonizzare la propria neurologia su un particolare sistema rappresentazionale con cui accogliere ed elaborare in un dato momento un dato input, ci forniranno un ottimo indice per l'individuazione del sistema rappresentazionale usato in un particolare stadio della strategia. Tali segnali ci indicheranno direttamente il sistema rappresentazionale per accedere al quale sono stati usati. L'indicazione è di estrema utilità quando ilresoconto verbale dell'individuo che ha esibito una certa strategia non ci illumina sulle rapide e complesse sequenze rappresentazionali che la compongono" (Dilts, Bandler, Grinder, DeLozier Programmazione Neurolinguistica) Vedi Sistema rappresentazionale, Strategia, Estrazione Quando visualizziamo qualcosa del nostro passato, un'esperienza già vissuta, i nostri occhi tendono a muoversi verso l'alto alla nostra sinistra. Se costruiamo una proiezione mentale cercando di immaginare qualcosa mai visto, gli occhi si muoveranno verso l'alto a destra. Per ricordare suoni si sposteranno laterlamente verso sinistra, mentre per costruirli verso destra. Quando accediamo al nostro bagaglio di sensazioni si sposteranno verso il basso a destra, mentre si dirigeranno in basso a sinistra, se dialoghiamo internamente con noi stessi. Lo sguardo defocalizzato in avanti denota infine un processo di visualizzazione in atto.