114) Dunque il mercurio alchimico, quello che ha dato tanto da riflettere ai ricercatori dell'oro, e' il mercurio essenziale del mercurio composto, cioè' lo sperma organico assolutamente privo della seconda parte che e' lo sperma morfico o sperma delle forme specifiche. La filosofia alchimica virtualmente concepisce una prima operazione sottile o ermetica di separare il mercuria composto come ce lo ammanisce la natura in una quintessenza o spirito di vita e uno spirito di forma di cui l'alchimista tende a sbarazzarsi, il dissolvente per eccellenza, il dissolvente tipico che separa lo spirito vitale delle forme o sperma specifico o sperma morfico. 115) A questo punto devo parlare delle proprietà' ricettive delle forme che tutti gli spermi posseggono, diversamente sarei oscurissimo nel procedere oltre. L'uomo hanno osservato gli alchimisti, nell'atto coitale imprime al suo sperma colla azione del suo corpo mercuriale o mentale in istato di crisi, una forma determinata dalle sue impressioni, modellate ordinariamente sull'immagine plastica con la quale coisce.