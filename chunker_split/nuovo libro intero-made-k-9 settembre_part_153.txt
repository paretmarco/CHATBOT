L'opposto di "downtime" è "uptime" e significa che la nostra attenzione è focalizzata all'esterno. E' utile pensare agli stati mentali come a degli strumenti per fare cose differenti. Utilizzate stati mentali differenti per suonare il piano, attraversare una strada o dormire. E' rischioso attraversare una strada con l'attenzione focalizzata all'interno ed è sbagliato studiare nello stato mentale inadatto. Se usiamo lo stato mentale sbagliato facciamo le cose male. Lo stato di "downtime" conosciuto come trance è uno stato nel quale comunichiamo primariamente con noi stessi, e solo secondariamente con l'ambiente esterno. Ipno-Comunicazione L'ipnosi è parte del normale processo di comunicazione quotidiano. L'unica differenza tra l'autoipnosi e l'ipnosi quotidiana è che quando eseguite un procedimento di autoipnosi, o permettete volontariamente ad un ipnotista di ipnotizzarvi, siete voi a scegliere le idee alle quali permettere alla vostra mente di reagire, mentre nell'"ipnosi quotidiana", data la quantità e la molteplicità di fonti origine dei messaggi che vi raggiungono, avete molto meno controllo sulla qualità e l'estensione delle idee che entrano nella vostra mente.