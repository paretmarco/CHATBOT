Così come un buon attore, recitiamo il ruolo che ci è stato affidato indipendentemente da tutto. Ad esempio, se da piccolo mia madre mi ha sempre ripetuto che sono un imbecille, quest’affermazione si sarà incisa nel mio inconscio in modo tale da farmi comportare come un imbecille, anche se questo mi farà soffrire tantissimo. Questo programma occulto sfuggirà alla mia consapevolezza e l’unica spiegazione che potrò darmi sarà che sono un imbecille! A volte succede che la parte conscia cerchi di giustificare quello che vi è nella parte inconscia. Cercheremo delle ragioni per le quali siamo imbecilli. Il computer delineato prima, la logica, lavora allora a nostro danno. Questo accade anche in altre sirtuazioni. Perché a volte arrossiamo senza un apparente motivo davanti a determinate persone o circostanze? Perché cadiamo in depressione o non riusciamo a raggiungere i nostri obiettivi se abbiamo tutto quello che ci serve? Perché veniamo guidati da compulsioni che non possiamo controllare ed abbiamo paure che non riusciamo a superare? La risposta è che la razionalità non ha tutte le risposte: l’inconscio ha un potere di controllo sulla nostra vita che arriva a superare il 90% rispetto al misero 10% della parte razionale.