Questo è importante perché abbiamo l’abitudine di comunicare tra di noi in termini di ciò che non vogliamo fare. “Cosa vuoi per cena?” “Oh, non so, qualsiasi cosa tranne che cucina cinese.” Oppure, “Cosa cerchi in una carriera?” “Non ne ho idea, so solo che non voglio finire dietro a una scrivania.” Queste sono ottime risposte alla domanda, “Cosa non vuoi?” Ma c’è una bella differenza tra il sapere quello che si vuole e quello che NON si vuole. Se uno continua a pensare a quello che non vuole, lo attirerà comunque nel proprio mondo. Inoltre, quello che uno non vuole potrebbe essere inesatto… Una volta ho lavorato con un cliente che mi ha detto che quello che voleva era “non avere debiti.” Me lo ha ripetuto almeno tre volte. Tutte le volte che gli chiedevo cosa voleva, mi diceva quello che non voleva. Dopo un po’ gli ho detto: “Ci sono tre signori che vivono sulla panchina vicino alla stazione che non hanno debiti. Non hanno né macchine, né case, né cambi di vestiti e a volte non hanno neppure da mangiare; ma non hanno debiti.