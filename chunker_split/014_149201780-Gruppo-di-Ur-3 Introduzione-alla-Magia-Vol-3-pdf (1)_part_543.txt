Per altro verso, ciò, del resto, si verifica anche nelle sedute medianiche, nell'ordine delle influenze (del tutto diverse da quelle dell'alta magia e della teurgia) e nel clima psichico che ad esse è proprio; per cui, si sa che esse riescono tanto meglio, per quanto piú i partecipanti sono persone non diffidenti né osservatrici, ma credule e perfino superstiziose. In magia, in genere può avvenire che oltre a fenomeni verificatisi e non voluti ve ne siano anche di voluti e di non verificatisi. Ciò non può dire un gran che, quando si è nel campo di tentativi, con condizioni generali, interne ed esterne, oggi fra le piú sfavorevoli. Di massima, chi ha vera competenza in magia avrà però modo di spie- gare la ragione di questi lati negativi e di ricondurli a cause sufficientemente precise ed intelligibili. In particolare, si deve ammettere che al momento di aprire una porta, per sùbita irruzione nelle vie a loro aperte, delle forze possano produrre dei fenomeni non voluti e non aspettati. In sede pratica, qui vi è, di nuo- vo, un gran divario fra magia e metapsichica.