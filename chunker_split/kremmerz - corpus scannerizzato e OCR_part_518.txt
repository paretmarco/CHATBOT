Non ho altre parole nella lingua in cui scrivo, da sostituire alla parola fissazione che vuol dire in alchimia perduramento di stato pirico o focoso o urielico, come deve intendersi da chi voglia studiare il trattato dei fuochi nei diversi autori che sono di incontestabile valore classico. 151) Aria in alchimia e' spazio circolatorio delle prime emanazioni dello spirito della corruzione mercuriale, che non e' a confondersi con le tinture o i colori della pietra come meglio sarà' esplicato in seguito. Le emanazioni solforose sono spiriti di zolfo, come quelle mercuriali sono spiriti del mercurio ma non aria. Affinchè' il valore della parola si intenda più' chiaro ricordo ciò' che si legge nel Pernety che per impedire la dispersione degli spiriti del mercurio si sovrappongono due uova affinchè' nello spazio dei gusci vuoti vi sia aria cioè' spazio circolatorio.