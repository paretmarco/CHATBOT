Sarà bene, invece, prendere il termine « fisico » nel senso usuale, che si confonde con quello di « corporeo ». Si può dunque definire come « fisico » quello stato del- l'essere, che è soggetto alle condizioni spaziali e tempo- rali: giacché tutto ciò che è « corpo » occupa un certo spazio ed è soggetto a mutazioni, che avvengono nel tempo. Volendo passare a considerare soggettivamente le co- se, basta mettere « coscienza » al posto di « essere » e definire, dunque, come « fisico » tutto ciò che sperimenta una coscienza, la quale abbia per condizione del suo conoscere spazialità e temporalità: l'universo costituito da corpi e percepito attraverso sensi corporei. Ciò posto, risulta da sé che vuoi dire « metafisico »: 1) Dal punto di vista oggettivo, è ogni stato dell'essere non legato alle condizioni spaziali e temporali; 2) Dal punto di vista soggettivo è l'esperienza che può realiz- zare una coscienza quando tali condizioni cessino di far parte del suo conoscere. Ad una esperienza del genere corrisponde quel che, complessivamente, noi intendiamo per « realtà metafisica ».