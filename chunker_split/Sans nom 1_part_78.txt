Ne consegue che tale capacità taumaturgica ha qualcosa di molto vicino con quello che successivamente è stato chiamato “magnetismo” ed è implicita nell’uomo giunta alla perfezione dell’opera, secondo la massima alchemica VITRIOLUM che significa Visita Interiora Terrae Rectificando Invenies Occulta Lapidem Unicam Medicinam (visita l’interno della terra e troverai la lapide occulta, unica medicina). Per la nostra esperienza tale capacità si raffina man mano che si procede nel cammino. Esercizi iniziatici preliminari fisiologici per la Vivificazione del Simbolo Ci siamo espressi in simboli. Il simbolo per avere azione deve essere “conosciuto”. La “conoscenza” del simbolo equivale alla sua vivificazione. Traendoli da varie tradizioni, molte anche segrete, abbiamo quindi individuato specifici esercizi fisici che ci aiutano a prendere coscienza e quindi vivificare ognuno dei simboli base. Molti di questi esercizi fanno anche parte di antiche tecniche iniziatiche. Non esiste a nostra conoscenza nessuna opera più completa di questo libro che descriva così chiaramente i correlati fisiologici dei vari simboli. Questi esercizi fisici producono fisiologicamente delle risposte che avviano il praticante sulla comprensione di parte del significato del simbolo. Non si tratta di una comprensione logica, quindi, bensì di una comprensione interiore e da effettuarsi senza parole.