Non abbiamo messo su scenografie « occulte », abbiamo parlato con sufficiente chiarezza non illudendo nessuno con promesse sensazionali e con quel cerimoniale di mistero che sembra d'obbligo in molti che oggi smerciano i sottoprodotti dell'esoterismo e dello COMMIATO421 yoga. Di ciò che abbiamo offerto, ognuno faràsecondo la sua qualificazione e il suo interesse — l'uso che cre- de: punti sufficienti di riferimento per andar avanti per un buon tratto da sé, sia nello studio, sia nella pratica, qui sono stati dati, a chi ha intelletto: in una certa varietà, intesa ad andar incontro a quella delle inclina- zioni individuali. Ciò che di piú qualcuno può deside- rare, difficilmente saprebbe esser trovato in una qualsiasi esposizione scritta. Nel dominio pratico, abbiamo spesso detto che le condizioni dell'epoca attuale, sia collettivamente che nei singoli, sono quanto mai sfavorevoli per uno sviluppo trascendente dell'Io e che, almeno per un buon tratto della via, ognuno è lasciato piú o meno a sé stesso. Egli presto si scoraggerà se non dispone dí una calma fer- mezza e di una energia sottile, se cercherà conferme e risultati diretti, tangibili, se, non abbastanza serio nella sua vocazione. si creerà illusioni.