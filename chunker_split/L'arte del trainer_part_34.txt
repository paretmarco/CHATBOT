Questa nuova scienza fornisce potentissimi strumenti di analisi per le problematiche Aziendali, come il modello dei livelli logici di R. Dilts, che permette di determinare a quale livello conviene intervenire per risolvere i problemi .Desideriamo sottolineare, che il livello più alto della gerarchia dei livelli logici, quello relativo a: SPIRITUALITA’/SCOPO, non ha nessuna connotazione religiosa. Questo livello, è relativo al concetto di sentirsi parte integrante di un sistema più vasto e di avere la possibilità di intervenire sul sistema globale, in maniera ecologica. Non vogliamo in questa sede trattare i livelli logici di Dilts, sarebbe complicato spiegare efficacemente e soprattutto rendere semplice il suo utilizzo, vogliamo solo accennare al fatto che dal “modellamento” delle Aziende che hanno raggiungono ottimi risultati a lungo termine, si è riscontrato che questo livello è uno dei più valorizzati insieme a quello relativo a IDENTITA’/ MISSIONE. Per una società che opera nel terziario il livello SPIRITUALITA’/SCOPO, potrebbe essere il livello di attenzione posto sull’impatto della propria attività sulla cultura locale; se consideriamo invece una società che produce prodotti/servizi ad alto contenuto tecnologico, il suddetto livello potrebbe essere rappresentato dall’intento di migliorare la qualità della vita nell’ambiente di lavoro.