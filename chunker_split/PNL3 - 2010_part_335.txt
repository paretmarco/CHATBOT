Ricordate inoltre le seguenti due regole: BREVITA' E DEFINIZIONE Il subconscio accetterà una suggestione breve e definita, e la condurrà avanti fino ai limiti estremi, ma non lo farà efficacemente se sovraccaricato. Rendete le vostre suggestioni sempre positive, semplici, e dirette ad un risultato. La mente subconscia non ha la capacità di operare ragionamenti induttivi o creare premesse. Formulare premesse è un lavoro della mente conscia; il subconscio può solo prendere una premessa e dedurre da questa - in una maniera mirabile. Poichè non ha la capacità di ragionamento induttivo la mente subconscia non controllata può essere uno strumento pericoloso, e nello stesso tempo, di incredibile valore quando padroneggiato. RIPETIZIONE Presentare una suggestione alla mente solo una volta, rischia di produrre solo una piccola impressione, ma ripetuta più volte l'impressione si approfondisce finchè non è fissata nella mente subconscia. Allora può iniziare la realizzazione. Con la ripetizione opportunamente condotta, vale a dire con uno sforzo d'attenzione in essa ogni volta, si sveglia l'attenzione spontanea, così che la suggestione ha la possibilità di fiorire nelle condizioni più fertili. Meditazione e Vuoto Mentale Molte tecniche di meditazione possono essere utili per predisporsi all’autoipnosi.