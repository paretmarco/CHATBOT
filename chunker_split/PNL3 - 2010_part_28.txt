Il libero arbitrio è effettivamente una realtà. Non solo, se cerco di analizzare una persona troppo attentamente interferisco con il suo comportamento stesso. In altre parole, la PNL classica, quale è descritta nei libri degli anni ’80 non è realizzabile come descritta in maniera meccanica, perché il mondo deterministico ivi abbozzato è vero solo in parte, e soprattutto solo in fase di stress di una persona. Cosa fare allora? L’uomo è un computer così raffinato, che un minuto dei suoi pensieri potrebbe riempire centinaia di pagine, e dobbiamo quindi utilizzare una macchina veramente raffinata per poterlo comprendere: la mente di un’altra persona portata ad un grado di alta efficienza. In pratica il punto di partenza deve essere l’uomo. La PNL3 mira a sviluppare non solo le metodologie di analisi, ma anche la mente dell’operatore che interviene. Solo l’uomo può infatti onoscere ciò che è simile a lui. Possiamo quindi conoscere l’altro tanto più facilmente quanto più conosciamo noi. E la chiave è creare degli “spazi” dove la nostra mente operi e divenga particolarmente efficace nel gestire la comunicazione.