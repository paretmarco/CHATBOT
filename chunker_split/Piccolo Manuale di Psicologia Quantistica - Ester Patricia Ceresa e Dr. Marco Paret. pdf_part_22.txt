La realtà che noi viviamo è un ORDINE ESPLICATO, cioè filtrato dalle nostre culture, religioni, credenze e valori personali, definizioni, percezioni etc. La Terapia del Caos suggerisce di fare un passo VERSO il Caos e il Nulla percepiti che tanto ci inquietano. Permettendo e espandendo l’area del Caos individuale (eventi, emozioni, azioni, situazioni, vicende) si rivela un nuovo ordine dove le emozioni vengono permesse e vissute come energia. Permettere il Caos invece di resistergli aiuta a riorganizzare sé stessi ad un altro livello. Un livello superiore. Se permettiamo che Caos sia, il campo unificato che ci connette gli uni agli altri si rivelerà a noi. In altre parole: SE PERMETTI AL CAOS DI ESSERE, IL CAOS PERMETTERA’ CHE TU SIA. Come lasciare campo libero al Caos? Semplicemente lasciando che le cose accadano senza cercare per forza di definirle. Evitare di concettualizzare, spiegare e definire i pensieri, le cose, le persone, le emozioni, gli eventi. Vivere le emozioni nel momento stesso in cui nascono senza cercare di negarle, trattenerle o resistervi quando negative o di mantenerle il più a lungo possibile quando positive. Liberare il percorso caotico dei pensieri dalle gabbie della logica ad ogni costo.