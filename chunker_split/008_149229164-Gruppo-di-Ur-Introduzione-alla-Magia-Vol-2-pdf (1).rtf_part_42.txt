Il metodo di Gichtel, in fondo, è dunque quello stesso del Caduceo di Ermete, che è l'armonia delle due serpi nemiche (una bianca e una nera). Esso Caduceo nella prima delle Chiavi di Basilio Valentino è riferito a Mercurio coronato che fa da compositore fra due combat tenti, l'uno solare con una serpe (è il fuoco infernale, la Collera di Dio — ed è pure il Solfo volgare, cioè l'ardore, anche « heroico », l'altro lunare con un uccello (che rimanda all'Aria e può corrispondere a Sophia. la quale, secondo Gichtel, si sottrae offesa dal desiderio del suo sposo — III, 66-7, 70). E a questa composizione si riferiscono di nuovo i Figli dell'Arte quando dicono che il Fuoco che occorre per l'Opera è un Fuoco tempe rato, un Fuoco dolce un Fuoco di lampada (luminoso) che « non brucia le mani », un Fuoco doppio e andro gine — e, l'Acqua, un'Acqua ardente, secca, che « non bagna e mani ».