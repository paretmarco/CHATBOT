56) Tutte le cose che nell'universo si contengono sono maniere speciali dell'Essere Universo e contengono tutti i suoi elementi, poiché' sono forme dello stesso universo. Nel linguaggio profano l'Essere e' Dio e tutte le forme sono creazioni di Dio. Il quale e' in tutte le cose da lui create, perché' le creazioni stesse sono forme, cioè' stati di essere dell'Essere Universale che i profani chiamano Dio o Zeus o Deus. 57) Tutte le forme hanno un cominciamento (principio) ed un termine (fine). Lo stesso principio generatore della forma partecipa alla sua distruzione. I mezzi o le vie di mutazioni o di cambiamenti delle cose finite o delle forme sono due: I dal minimo al massimo; 2 dal peggio al meglio. Il principio attivo che genera le forme o cose finite e' la produzione delle cose. Il principio trasformatore delle cose finite dal minimo al massimo o dal peggio al meglio e' la forza.