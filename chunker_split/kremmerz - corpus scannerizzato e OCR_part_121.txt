Il libro aperto agli occhi materiali di tutti gli esseri che vivono nei pianeti e negli spazi interplanetari, pare indecifrabile ai sofisticatori della idealità' semplice della Natura naturata dei filosofi teologi. Pero' se possiedi un'anima semplice come la Natura nella riproduzione della sua legge eterna, tu avrai la forza di compenetrazione di cui ti ho parlato più' innanzi e comprenderai quelle analogie che per la loro semplicità' sfuggono agli occhi dei dottori per rivelarsi come una immagine spettrale all'animo semplice di un qualunque casto fraticello, di vita semplice e di poverissima dottrina. Il Dio Saturno raffigurato dai gentili con la falce e l'orologio, e' il simbolo di questo ascoso mistero della trasmutazione delle cose e della Universalità' della legge. La radice del nome Saturno e' sate (il membro umano nell'atto di polluzione) identica radice di Satana, come vedremo più' avanti. L'atto fecondo dell'amore sessuale e' pensiero fatto cosa in una istantanea fotografia della immagine riproduttiva, rappresenta la temporaneità', cioè' la caducità' di ogni atto creativo nella sua evoluzione completa.