Via via che si procede, infatti, la comprensione del simbolo aumenta ed entra in azione la voce interna (la cosiddetta «voce del cuore») e l’orecchio interno (le cosiddette «orecchie del cuore»). Il simbolo deve infine finire con questo lavoro con l’imprimersi nella mente, e con la sua continua presenza essere sempre pronto ad inspirarla, a suggerirle i rapporti analogici tra le cose. Questo modo di operare è di antichissima origine ed è in accordo col funzionamento dell’uomo. E’ importante notare che molti simboli che ora spiegheremo sono antichissimi. Come sarà mostrato in nota e nel testo la loro forma grafica è spesso derivata direttamente dai geroglifici egizi o dalla tradizione degli antichi greci in una tradizione continua ed ininterrotta. Questo è un elemento significativo, in quanto presuppone una stupefacente continuità di trasmissione di sapere durante millenni. Non è però l’elemento essenziale di quanto spieghiamo: quello che è più importante è che quanto detto sia un aiuto per attivare e portare l’uomo ad un livello superiore.