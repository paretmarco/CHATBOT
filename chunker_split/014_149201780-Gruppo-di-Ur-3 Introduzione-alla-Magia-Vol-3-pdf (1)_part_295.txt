139). Ora, qui non faremo en- trare considerazioni particolari dicendo che segni sufficien- temente certi vi sono circa persone che, in Occidente, so- no o sono state in possesso di conoscenze iniziatiche effet- tive senza esser aggregate né al Compagnonaggio, né alla Massoneria. Lasciando dunque da parte ciò, diremo che, quanto al Compagnonaggio, si tratta di una organizzazione iniziatica residua d'origine corporativa di portata assai ristretta e di cui, fuor della Francia, si ignora perfino il nome. Per pronunciarsi nel riguardo, non possediamo dati sufficienti, né crediamo che la cosa valga la pena. Ma, quan- to alla Massoneria, le cose stanno diversamente. Il Guénon può aver avuto in vista qualche nucleo superstite dell'an- tica Massoneria « operativa » privo di rapporto con ciò che la Massoneria moderna concretamente è. Quanto a que- st'ultima, essa almeno per quattro quinti non ha assoluta- mente nulla di iniziatico, è un sistema fantasioso di gradi costruito sulla base di un inorganico sincretismo, tanto da rappresentare un caso tipico di quel che il Guénon chiama pseudo-iniziazione.