Poi segue il rilassamento dei muscoli del collo. Girate la vostra testa da lato a lato con un gentile movimento rotatorio. Ogni volta che la girate ripetete la suggestione, "muscoli del collo, rilassatevi!". Poi lasciate che i vostri pensieri si dirigano al rilassare i muscoli della vostra testa e della faccia; pensate al formicolio della cima della testa, ai vostri occhi che si rilassano, ai muscoli delle vostre guance che cadono. Ripetete l'esercizio più volte finchè non raggiungete il grado di rilassamento che desiderate nel vostro collo e nella vostra testa. Troverete questi esercizi di rilassamento piacevole; potete eseguirli anche senza la stimolazione luminosa iniziale anche in altre occasioni tanto quanto desiderate. Infatti, dopo essere stato teso, il muscolo si rilassa maggiormente che a volerlo rilassare da solo. Se però avrete la traccia luminosa, noterete interessanti cambi della sua luminosità. In ogni caso, stesi ora quietamente sul letto formatevi un'immagine mentale di tutto il vostro corpo completamente rilassato, e con un facile e volontario "lasciarsi andare", rilassate tutti i muscoli del vostro corpo insieme. Continuate in questo esercizio finchè non riuscite a sentirvi sempre più rilassati e non avete più desiderio di muovervi; sentite quel delizioso languore che si diffonde lungo il vostro essere quando il rilassamento profondo si sistema nel vostro corpo. E mentre il corpo si rilassa anche la mente si rilassa - e un profondo rilassamento fluisce nella vostra mente. Questi esercizi forniscono un metodo molto efficace di ottenere rilassamento profondo.