Il mondo “fisico” è in continua trasformazione, l'esperienza che ne abbiamo cambia anch’essa enormemente in funzione del nostro modo di “vedere”. Il nostro sistema nervoso deforma e cancella sistematicamente intere parti del mondo reale, distinguendo così il mondo (il territorio) dalla nostra rappresentazione del mondo (la mappa). Cancellazione Ci sono migliaia di eventi che in ogni momento accadano continuamente intorno e dentro di noi e noi selettivamente facciamo attenzione a certi aspetti della nostra esperienza e non ad altri. Sicuramente impazziremmo se non cancellassimo tutte quelle cose su cui non è necessario concentrarsi. La cancellazione è il processo con cui, selettivamente, prestiamo attenzione a certe dimensioni della nostra esperienza e ne escludiamo altre. La cancellazione riduce il mondo a proporzioni che ci sentiamo in grado di maneggiare. Questa riduzione può essere utile in alcuni contesti, ma può essere fonte di sofferenza in altri. Deformazione La deformazione è il meccanismo che ci permette di operare cambiamenti nella nostra esperienza dei dati sensoriali.