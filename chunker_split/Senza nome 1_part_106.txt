In ogni caso tutto il lavoro svolto finora è valido al fine della via della presenza e della consapevolezza. Anche molti degli esercizi di concentrazione che trovate alla fine del libro aiutano a sviluppare presenza. Sono stati scelti e valutati appositamente. APPENDICE Glossario di Alcuni Termini Punto molto importante del percorso è il linguaggio. Le parole definiscono le cose ma non sono le cose. Noi interpretiamo il mondo con le parole, ma le parole ci nascondono la vera realtà dello stesso. Usiamo ad esempio la parola "calore", ma il calore è un'astrazione: in realtà quella che è la realtà è semplicemente un'impressione dei sensi: il sentire il caldo. La nostra percezione della realtà è viziata dalle parole. Le parole che usiamo creano entità inutili in quanto confondono delle qualità con delle realtà. Nel momento in cui ci liberiamo da tale errore ci si svela il mondo, in movimento e trasformazione continua. Trasformazione significa che ciò che è fisso è fisso solo perchè è in riposo, ma domani può modificarsi. I simboli possono una maniera di utilizzare un linguaggio universale più aderente al mondo del linguaggio ordinario. Il divenire della realtà: Così come ogni momento della nostra vita è differente dall'altro il cambiamento è inerente alla realtà.