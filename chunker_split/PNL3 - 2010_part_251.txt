Questo fa sì che pensi di potersi adattare a tutte le situazioni. Il fatto di avere un referente esterno li porta a “seguire il flusso”. Ecco la loro storia: Fase 1: Credenze di Base: tutto è vano. Anche le emozioni e le esigenze corporee sono vane. L’amore non esiste. Fase 2: Resistenza (pigrizia48) a guardare in sé oppure a cambiare. Fase 3: Iperspiritualità per non prendere posizioni nel mondo. Ricerca dell’armonia. Più tempo vi è a disposizione, tanto meno il Diplomatico farà. Egli infatti ha difficoltà a distinguere le priorità, l’essenziale dall’inutile. Questa tipologia ha perso contatto con i propri desideri indirizzando le proprie energie verso il soddisfacimento di quelli degli altri che tende a far propri. In genere sono abbastanza arrendevoli nelle situazioni ma questa dinamica non va confusa con vera e propria accettazione della situazione in quanto tendono ad adeguarsi al momento senza ancora veramente deciso cosa fare. Vivono in una specie di limbo di decisioni confuse. Ma, una volta che la decisione è stata presa la testardaggine del Nove è proverbiale: niente e nessuno potrà più smuoverlo.