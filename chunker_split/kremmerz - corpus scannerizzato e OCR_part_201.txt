Il desiderio voluttuoso, al semplice stato di concupiscenza, rompe la normalità' pura della coscienza umana e la distrae, la assopisce o la addormenta secondo il suo stato di intensità' concupiscente. L'uomo nel periodo di un'ora può' essere doppiamente diverso, se pensa a cose che non solleticano i suoi sensi genetici e se ha l'asta ritta in attesa di un atto venereo: lo stesso e' della donna. Nel momento in cui nell'uomo il membro e' ritto tutte le sue facoltà' sensorie sono assorbite in uno sforzo di concentrazione che dal cervello si riverbera nei testicoli, spasimante (18) di attesa per uno stesso memento supremo di un supremo concentramento in cui tutto dimentica e non vive che per l'immagine destante la sua voluttà'. Questo stato di pathos e' detto stato di piacere perché' tutto l'essere umano non rievoca che il suo momento di incarnazione, quando lo stesso atto generatore dei suoi creatori materiali gli ha determinata la forma all'inizio della vita embrionale uterina. Quest'uomo che ha l'asta ritta, concupiscente, ha posto il suo corpo fisico in uno stato analogo allo stato magnetico superficiale.