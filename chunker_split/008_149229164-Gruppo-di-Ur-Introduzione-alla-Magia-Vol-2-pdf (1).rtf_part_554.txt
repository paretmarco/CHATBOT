Tieni presente che una volta che abbi conquistato il grado, in cui il pensiero acquista la natura che ti dissi il potere creativo può perfino manifestarsi spontaneamente in esteriorizzazioni, senza che vi entri la tua volontà. Ti può succedere, in altre parole, che quando un pensiero ti occupa profondamente, e per un certo tempo l'abbi meditato, esso prenda forma di apparizione percepibile dai soggetti più sensibili: quasi a mo' di un fantasma accanto a te, e che tuttavia sul principio tu puoi non avvertire. Esaltando a! massimo questa virtù, tu puoi giungere a quella forma suprema di creazione, che è la creazione di un dio — di un dio che diviene tuo strumento, braccio magico della volontà tua. Ma la pratica per giungere a tanto richiede una di sciplina ed una concentrazione estreme. Te la esporrò, quale si insegna nelle tradizioni che l'hanno coltivata. Il mago si ritira in una specie di nicchia, appena sufficiente per í suoi movimenti, assolutamente isolata, con una sola apertura per l'aria e per far passare un vitto sommario, che viene spinto dentro, senza che chi lo rechi sia visto.