Fanno dun- que pietà coloro che hanno bisogno delle « conferme » e delle « scoperte » di questi epigoni dell'ultim'ora per accettare vedute già da tempo stabilite in un sistema di dottrina ben altrimenti fondato, invece di irridere la presunzione « scientifica » di questi ultimi venuti che, privi di ogni vero principio, mettono su teorie affatto soggettive e scombinate, quando non siano aberranti, pre tendendo di saperne più di tutti quelli che li hanno preceduti, dai quali invece dovrebbero andare a scuola. Tornando al punto di partenza, dato dunque che tan- to se ne parla, qui si accennerà a qualche punto fonda- mentale per quel che riguarda il subconscio. Poi, più da presso, mostreremo a che si riduce quella corrente della psicanalisi, che più di ogni altra presume di appor- tare la luce della « scienza » nel mondo dello stesso eso- terismo e della spiritualità. 1. - NATURA DEL SUBCONSCIO. Che non tutta la vita psichica sia illuminata dalla co- scienza distinta, che la coscienza ammetta gradi e zone d'ombra più o meno profonda, è cosa che non certo aspettava di essere « scoperta » ai nostri giorni.