Chi e' l'uomo che ubbidisce a questo comando? Nelle società' profane si seguono due Dei: l'istintivo individuale o della bassa animalità', e quello che parla per la bocca degli altri, cioè' l'opinione pubblica (opinione scientifica, religiosa, morale ecc.). Ciò' che tace nell'uomo vivente socialmente e' appunto il Dio solare che visto mancato il patto di alleanza ha nascosta la sua faccia. Così' l'azione dell'uomo sull'uomo, crea della società' un meccanismo che va innanzi per mezzo della reciprocità' delle suggestioni, gli uomini più' forti come volontà' diventano gli Dei dei vili. Tu non ti inchinerai ne' adorerai Dei e simulacri di argilla: ma l'uomo adora per Dio l'argilla fatta uomo e loquente a lui. Una chiara impressione della condizione sociale degli altri uomini, elevati ìncosciamente alla potestà' divina, ce la danno tutti gli esperimenti di magnetizzazione sui soggetti messi in sonnambulismo sotto l'imperio magnetico di un magnetizzatore. Il magnetizzatore che suggestiona un magnetizzato compie verso l'anima di lui un atto di signoria sostituendo il suo pensiero alla stessa azione che dovrebbe compiere il proprio lo luminoso.