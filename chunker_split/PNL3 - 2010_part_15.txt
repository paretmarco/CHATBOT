La dominanza o meno di un emisfero rispetto all’altro può essere a vari livelli. Come detto, in una zona della parte non logica della nostra mente possiamo immaginare depositati anche i nostri programmi mentali. Ma che cos’è il programma mentale? Questo è il costituente essenziale del nostro “modello del mondo”. Quando nasciamo non sappiamo ancora come sarà il mondo. Potremmo nascere in una bidonville come in una parte del mondo ricchissima, in una tribù primitiva o in una cioviltà iperteconologica. Possiamo immaginare la nostra mente in quel momento priva di condizionamenti, il nostro cervello libero da influenze generate dall’esterno si comporta quindi senza schemi prefissi.2 Quando infine veniamo al mondo siamo in uno stato nel quale avvertiamo delle sensazioni e delle impressioni, ma non compiamo una distinzione concettualizzante del negativo e del positivo. Ci troviamo dapprima in una Fase Sensoriale in cui avvertiamo il piacere e la sofferenza, la gioia e il dolore ma non siamo in grado di definirli; ad esempio il bambino si fa male con un oggetto, sente il dolore ma basta il bacio della madre perché il dolore svanisca. In altre parole il dolore non è ancora concettualizzato.