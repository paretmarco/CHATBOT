Gli effetti abituali (normali nell'uomo comune) sono descritti come « uno speciale risveglio di un piacere di una qualità particolare, unito alla percezione di fantasmi sensibili o della piú alta concentrazione della vita inte- riore piú pura, sebbene con aspetti assai speciali, supe- riori alla realtà, mai immaginati, tanto che il soggetto crede di essere trasportato in un mondo diverso e nuovo dei sensi e dello spirito ». Questa descrizione indica le due facce possibili del- l'esperienza. Effetti dello stesso genere sono prodotti dal mescal, di origine egualmente americana, da cui viene pro- dotta farmaceuticamente ed è in commercio la mescalina. Come effetti, sono indicati visioni, allucinazioni e sensa- zioni anormali del corpo, però la coscienza restando chia- ra e attiva, e l'attività del pensiero svolgendosi nel modo normale. Con la mescalina sono stati fatti anche esperimenti controllati perché il soggetto mentre vive queste espe- rienze può mantenersi in rapporto e comunicare con altri. Ciò apre delle possibilità, quando sia ad assistere un Maestro. Questi dovrebbe però avere cognizioni circa il dosag- gio della droga. Essa non è facile da trovare senza pre- scrizioni mediche.