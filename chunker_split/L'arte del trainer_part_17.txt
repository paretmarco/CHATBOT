Per raggiungere i propri obiettivi professionali è necessario disporre di potenti credenze che ci spingano a superare le limitazioni apprese nell’ambito della propria vita e della propria professione. La PNL si propone come la tecnologia più innovativa nel campo della gestione dei sistemi di credenze: i sistemi di credenze hanno una struttura; la PNL ha identificato questa struttura e le modalità con le quali il cervello le codifica. Queste modalità ci permettono di eliminare le convinzioni limitanti e di installare tutte quelle credenze atte alla riorganizzazione delle risorse personali in previsione del raggiungimento dei risultati di interesse. La PNL è un modo particolare di considerare il comportamento e la comunicazione, è un atteggiamento dettato dalla curiosità di comprendere i propri processi interiori e quello delle altre persone, Il suo apprendimento deve essere “automatizzato” e deve poter entrare in azione automaticamente nelle situazioni di interesse. Per usare una metafora, possiamo paragonare l’utilizzazione della PNL al fatto di camminare.