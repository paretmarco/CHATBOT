In quel medesimo punto, o stato, in cui si manifesta appieno la nuda trascendenza230, è possibile infatti produrre una trasformazione e la chiusura del circuito che “uccide”231 di modo da stabilizzare lo stato elevato così raggiunto. Spezzare l’oro Un punto chiave dello sviluppo della presenza è “spezzare l’oro per rifare l’oro”. Questo è un altro modo di dire che bisogna trascendere l’ego limitato per raggiungere un livello più alto. In altre parole spezzare la vecchia personalità232 conservando però in tale stato una “quintessenza”, cioè il principio attivo, sottile ed essenziale di quest’oro stesso. L’oro comune è abitualmente in “nature fisse”, in altre parole noi viviamo un tipo particolare di ego, ma ci precludiamo tutti gli altri stati dell’essere profondo. E’ importante per ciò passare dapprima in uno stato “fluido” lasciando andare le fissità. Aumentando la carica energetica incominciamo ad ottenere questo primo risultato. Il punto chiave è “salvarsi dalle acque” (maya), anziché essere fissato e mosso dai vari impulsi ed oggetti ed essere assorbito nella realtà.