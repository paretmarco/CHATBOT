In altre parole non vi è divisione tra attività dell’uomo e tempo in quanto quest’ultimo è misurato su base umana130 e non può esistere in forma astratta. “Noi percepiamo infatti simultaneamente movimento e tempo. Se ci sembra che un certo tempo sia trascorso ci sembra che un certo movimento si sia prodotto simultaneamente”131. Fin dall’antichità quindi, anche quando il tempo è stato misurato sulla base del moto dei corpi celesti questi sono stati a loro volta riferiti all’uomo. Simbolicamente il punto centrale dell’ora è quindi rappresentato dall’asse centrale del cosmo, il centro dello zodiaco che “non appartiene al tempo”132. La relazione tra tempo e “verticalità” dell’uomo può anche essere verificato sperimentalmente in ipnosi. Gli esperimenti di Naish (2001) mostrano ad esempio che il nostro orologio interno funziona più lentamente man mano che una persona si distacca dalla realtà (in pratica siamo meno preso dalle acque e dalle emozioni) e genera la sua esperienza interiormente (vale a dire partendo dal suo centro).133 Se rappresentiamo l'immutabilità dell'asse centrale del cosmo con un asse verticale immobile possiamo vedere che il flusso della natura si avvolge allora attorno a questo asse.