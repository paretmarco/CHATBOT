Sopprimere ogni soddisfazione di desideri inutili significa conservare in sé una somma di energia psichica che si accumula e che si può dirigere per determinare i vantaggi veramente serii che si desiderano. Bisognerà anzitutto osservare una sobrietà di parola spinta sino al laconismo, Non bisogna confondere fra loro la necessità e il bisogno di parlare. Una immensa quantità di impulsi servilmente obbediti dalla massima parte degli esseri umani li spinge a sperperare ogni giorno una somma di forza mentale considerevole. Una delle antiche chiavi della magia indica : “tacere”... Chi “vuol potere” deve saper conservare il silenzio e controllare se stesso per non prendere la parola che quando è indispensabile; deve formulare ciò che gli occorre di dire nel modo pù breve possibile. L'eccitazione, la vanità, la sensualità ispirano una somma di impulsi che bisogna reprimere per conservare entro di sé la forza che si sarebbe spesa dando loro soddisfazione. La facoltà di formare delle immagini mentali molto precise e di conservare queste immagini per un tempo determinato nel proprio spirito, necessita, una riserva di forza nervosa e l'allenamento di due facoltà: attenzione e concentrazione. Ecco un procedimento pratico.