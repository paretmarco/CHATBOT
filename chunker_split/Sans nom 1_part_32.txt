In altre parole il tempo soggettivo può avere delle grandi variazioni rispetto a quello che chiamiamo “tempo fisico”. Se passiamo dal tempo umano al tempo psichico la difficoltà di riunire il principio con la fine diviene superabile; ed i due problemi della immortalità e del tempo si compenetrano. Dante ed il Tempo Dante tratta la questione proprio in questo modo13. Egli chiama cielo quieto (Conv. II, 13, Par. XXX, 52) il decimo cielo, ossia l'empireo o sfera, del fuoco, e, mentre questo cielo è quieto, le altre nove sfere ammettono il movimento. In altre parole Dante afferma che l’uomo può sperimentare l’eternità o comunque comprendere il tempo in maniera diversa dalla concezione abituale, ma per raggiungere tale livello deve superare nove sfere, quindi nove maniere del suo essere legate invece al movimento.14 Questo superamento rappresenta una distillazione, un perfezionamento, progressivo che avviene nel salire di sfera in sfera attraversando dunque i nove cieli del cosmo astronomico-teologico, al di sopra dei quali si distende il Pleroma infinito (l’Empireo).