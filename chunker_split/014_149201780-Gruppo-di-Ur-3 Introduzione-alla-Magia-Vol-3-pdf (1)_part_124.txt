Spieghiamoci ancor pitl chiaramente: Se poniamo un uomo munito di una certa sensibilità estetica dinanzi ad un oceano in tempesta, si stabilirà un certo rapporto per cui, oltre alla comune rappresentazione sensoriale, egli sentirà una certa emozione estetica. In un secondo tempo, partendo da questa emozione egli potrà svilup- pare date imagini poetiche e fantastiche, di un valore puramente personale. Oggettivamente, ecco che è succes- so: una certa azione invisibile delle forze fisicamente manifestantisi nell'oceano è sùbito passata a trasformar- si e consumarsi in uno stato soggettivo: l'Io si è inter- posto, ha trattenuto unicamente la sua scossa emotiva e su quella, come fatto privato di un poeta, ha costrui- to. Però con una percezione fisica, far questo non gli sarebbe stato possibile; inquantoché il processo della percezione sensoria è siffatto, che l'Io non può inter- venire prima del prodursi di una rappresentazione aven- te carattere di conoscenza reale, oggettiva.