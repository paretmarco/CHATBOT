Questa coobazione per la quale si richiede una forza di pazienza non comune e di attenzione e di puntualità' che paiono sovrumane a chi non e' illuminato e retto nel suo cammino da Volontà' superiori, risponde al simbolo Erculeo della mitologia greca, simbolo solare, la Clava che come ho notato nel numero precedente viene da Clao e ha l'origine chiusa, e quindi non e' un bastone e tanto meno un nodoso tronco di quercia ma una Clavis cioè' una , la stessa che fiori' nella mano del Giuseppe sposo della Maria non immacolata, la stessa che si chiama bastone pastorale dei vescovi cattolici, i quali hanno non la sola Clavis di Ercole ma una Clavis con la parte superiore aggrovigliata intorno a se' come un serpente che voglia mangiarsi la coda. Il quale bastone pastorale dovrebbe includere che i vescovi siano praticanti di primo grado di quello arcano che fu chiamato la pietra dei filosofi.