Si ottiene collo stesso sistema, cercando di avere il sentimento della propria forza, ricordando un'occasione in cui si fu veramente energici. Il psicastenico cercherà di concentrarsi sul significato di « energia » e di ciò che può essere energia. Con un po' di perseveranza, questa idea non tarderà a definirsi nel cervello. Idea di controllo. Questa concentrazione è la deduzione naturale delle due precedenti. Infatti allorchè l'allievo riesce ad essere calmo ed energico a suo piacimento, è perchè può controllarsi. Egli non proverà dunque una grande difficoltà a comprendere o definire la sensazione di controllo. Egli deve soltanto affermare a se stesso che in quel momento egli sta controllandosi. Quest'affermazione, se vera e ripetuta, svilupperà un poco alla volta il sentimento esatto di tale facoltà. Egli dovrà aumentare ogni giorno più la durata di questo esercizio che - come vedremo - è la premessa indispensabile dell'auto-ipnotizzazione. Nota. - L'allievo troverà una facilità assai maggiore eseguendo quesiti esercizi di concentrazione sull'idea, mentre eseguisce l'esercizio di respirazione integrale. Per far, ciò, egli dovrà ripetere mentalmente l'afférmazione scelta e concentrarvi fortemente il pensiero durante il movimento di inspirazione, e rilassare lo spirito (ohe però non deve vagare o fissarsi su altre idee) durante l'espirazione.