Varcata l'asperrima soglia dello strapiom- bo precedente, ci sentivamo completamente penetrati nel regno della nostra sfinge, e le rupi, gli scorci delle incombenti pareti, l'aria stessa, il silenzio tutto aveva l'incanto dell'ignoto, come di favolose regioni. Le difficoltà diminuirono e ci trovammo quindi in sul limitare di una prima grande caverna nera e goc- ciolante. Un piccolo pendio di terriccio bagnato saliva verso il fondo di essa. Per conservarmi le pedule asciut- te, nell'ascendere volli usufruire di un masso che spor- geva, ma al primo tocco si divise e franò. Balzai rapi- dissimo da un lato per non venire travolto, non bastò, un piede rimase sotto. Temetti una frattura. Liberato il pie- de, la pedula aveva superiormente un largo strappo e del sangue venoso si raggrumava attorno ad una ferita dolente ma non grave. La mia volontà s'era fatta piú fredda e tagliente, co- me temprata dall'avversità patita, e l'ascesa continuò tra difficoltà durissime. Oltrepassata la caverna, il nostro progetto di tenta- tivo preliminare si poteva ormai considerare realizzato. Ma chi si ricordava neppur lontanamente d'aver fatto dei progetti? La vera scalata trascende progetti, inten- zioni e scopi! Appunto perciò è ascesa, e superamento.