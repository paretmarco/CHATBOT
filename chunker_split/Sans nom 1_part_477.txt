2 – Altra tecnica Pratica per Modificare la Realtà – La Metodica di Proiezione Se vogliamo continuare il cammino di cambiamento possiamo anche cambiare la realtà attorno a noi. Le condizioni di partenza e la preparazione sono le stesse che per l’esercizio precedente. Arrivato a questo punto il lettore possiederà infatti in dose sufficiente il dominio di sé, la capacità di attenzione sostenuta, di pensare deliberatamente a una cosa scelta in un momento egualmente scelto, sia la capacità di misura costantemente calma e impassibile all'influenza degli altri e dell’ambiente. Le fasi della proiezione sono quattro: Ispirazione, proiezione, scrutazione, epurazione. 1) “ISPIRAZIONE”. — Questo esercizio si deve praticare in due fasi distinte: alla sera terminato il lavoro quotidiano e alla mattina possibilmente a digiuno. La prima fase consiste nel porre i dati del problema da risolvere, dati pei quali si desidera una ispirazione. Isolandosi più che si potrà, per esempio in una camera oscura e ben chiusa, portare il proprio pensiero sugli ostacoli che si cerca di vincere, sui diversi punti per i quali non si vede ben chiaramente come riuscire.