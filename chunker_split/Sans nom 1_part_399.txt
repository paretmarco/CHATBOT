Quelle che seguono ora sono quindi una serie di indicazioni, tecniche e metodi aggiuntivi e complementari per prendere controllo sulla propria vita fin dal primo momento in cui uno segue la strada di reintegrazione indicata precedentemente. Il loro scopo in un’ottica di sviluppo globale è più che altro didattico, per farvi vedere ed osservare altre maniere di interagire con l’ambiente differenti dal concetto lineare di causa effetto. Il principio comune è che tutto è uno. Ma questo fondamentale concetto deve essere dapprima fatto vero in voi stessi. La prima divisione da superare è quella all’interno di sè. Sono quindi esercizi e tecniche la cui efficacia dipende proprio dal vostro seguire e soprattutto capire il percorso precedentemente spiegato. Basi per la Trasmutazione e Attivazione di immagini e simboli Il cammino verso la non dualità passa attraverso il conoscere e superare tutte le condensazioni della mente compresi i simboli. Ma per superare qualcosa bisogna “conoscerlo”. Per la fase iniziale di trasmutazione e perfezionamento della persona nella fase “lunare” l’utilizzo di immagini e simboli è documentato fin da tempi antichissimi.324 Anche le nostre testimonianze dirette concordano sull’estrema importanza di questo elemento.