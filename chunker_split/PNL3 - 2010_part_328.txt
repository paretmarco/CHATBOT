L’Autoipnosi per il potenziamento individuale Tecniche di base Anche le tecniche di tipo “auto-ipnotico” possono permetterci di integrarci maggiormente. In particolare il praticante di tali discipline potrà imparare a svegliare la propria mente e liberarla per poter accedere a stati di coscienza differenti. L’autoipnosi può inoltre essere un valido sistema per il “ripasso” anticipato di nuovi comportamenti e strategie mentali. Il rilassamento autoipnotico può essere un valido sistema per portare il nostro inconscio a cambiare. Durante tale pratica, aiuteremo il nostro inconscio a “previsualizzare” il comportamento che desideriamo adottare. METODO FISICO In una prospettiva comunicazionale, il sapersi rilassare significa potersi concentrare su sè stessi lasciando andare l’eccessiva tensione rivolta all’esterno. Quando siete rilassati potete porre maggior attenzione sulle vostre immagini mentali e qualsiasi esercizio auto-condotto ne viene potenziato. E’ importante imparare a rilassarvi; tutte le tensioni nel corpo e nella mente dovrebbero essere rimosse. Sembra semplice, ma in realtà pochissime persone sanno come rilassarsi veramente. Finchè non vi siete condizionati a far diventare ciò un'abitudine, il rilassamento deve, dapprima, essere uno sforzo volontario. L'esercizio che segue può essere molto utile. Stendetevi sopra un letto o un divano.