Ognuno degli elementi rappresenta infatti una direzionalità della natura, una direzione di percezione della natura. Dire che ad un certo punto un elemento è in eccesso, questo è analogo al dire che quest'elemento guida (collassa) la nostra percezione e crea un disequilibrio. E’ come vedere troppo da un occhio e poco dall’altro. La realtà si deforma. L'equilibrio per contro è salute che in questo caso va intesa come armonia. In altre parole non si può incrementare o ridurre un elemento senza modificare il tutto. Se un elemento è sempre ridotto non vi è armonia. Come dice Eraclito: “la struttura armoniosa del mondo dipende dalle tensioni opposte, come nell’arco o nella lira”. Si può considerare la teoria dei 4 elementi come una mappa che ha una base negli organi del corpo e ci aiuta ad armonizzarlo. Ci permette di capire l'ordine implicato mentre si manifesta in ogni individuo a livello di salute e di temperamenti. Come opera sulla percezione del tempo la “separazione dei livelli” Uno tra i primi effetti della separazione dei livelli è un inizio di modificazione della percezione temporale. Il tempo sembra più “calmo” in quanto aumentano il numero di impressioni che arrivano contemporanemante al cervello senza sovrapporsi.