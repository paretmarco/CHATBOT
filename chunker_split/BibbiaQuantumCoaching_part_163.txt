È evidente quindi l'importanza della conoscenza dei metaprogrammi ad esempio per un leader nella gestione dei collaboratori o all'interno di un team di lavoro o nella fase di selezione del personale. Questo manuale delle regole che noi tutti ci siamo creati è vero e concreto, MA SOLTANTO PER NOI STESSI INDIVIDUALMENTE! Il modello del mondo di ognuno di noi è unico come la propria impronta digitale. E’ importante tenere a mente che, sebbene i processi di cancellazione, deformazione e genera-lizzazione sono le tecniche principali che definiscono la realtà, sono intimamente legati agli altri filtri (valori, credenze, attitudini e metaprogrammi), in quanto è la combinazione di questi filtri che determina ciò che cancelliamo, deformiamo e generalizziamo. Quando ci si rende conto che ciò che consideriamo “vero” nella nostra esperienza è soltanto una piccola frazione di quello che c’è intorno, allora si incomincia a ridirigere la propria attenzione scegliendo cosa fare apparire nella propria realtà. Andiamo oltre… Abbiamo visto che l’esperienza di vita che stiamo vivendo deriva dal nostro focus, ossia le abitudini di come dirigiamo la nostra attenzione. Ma dove ci focalizziamo dipende dal nostro manuale delle regole.