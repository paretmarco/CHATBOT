Il simbolismo che segue il corso del Sole nell'anno, mentre fa corrispondere alle singole fasi della Luce vari aspetti o « momenti » della divinità, collega le prime a segni e serie astrali, la piú nota e recente delle quali è quella zodiacale. A tal punto il Wirth ritiene che segni del genere, mentre in primo luogo avevano un significato sacro, facevano in pari tempo da base per la notazione del tempo non solo, ma erano altresì i segni di un unico alfabeto, a ciascuno dei quali corrispondeva una voce e una radice di lin- guaggio. Secondo il Wirth, nelle scritture considerate le piú antiche — iscrizioni egizie predinastiche, cinesi ar- caiche, sud-arabiche, runiche ecc. — sarebbero da ri- conoscersi frammenti di simili « serie sacre », suscetti- bili ad essere adeguatamente integrati. I significati di es- seri divini, di costellazioni, di forze sovrasensibili e di parti del tempo ciclicamente concepito si incontrereb- bero dunque in segni, che sarebbero stati quelli di una lingua sacra originaria.