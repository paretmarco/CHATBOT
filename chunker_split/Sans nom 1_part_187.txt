Deve allora essere “sciolto” per essere ricomposto in una dimensione più vasta.96 La prima fase è ritrovare la verticale, dove ampliamo nuovamente il campo di osservazione del sé. Questo può essere ottenuto amplificando contemporaneamente sia il principio attivo (“allargo” lo sguardo oltre la rigidezza dell’ego) che quello passivo (aumento le sensazioni) in quanto uno non è che il complementare dell’altro. Le dinamiche base attiva e recettiva e le corporeità dell’essere umano Questa divisione della nostra neurologia tra osservatore ed osservato può essere vista anche come un altro aspetto della divisione tra 1. Un principio attivo (il “noi” di coscienza che quando è prigioniero dell’ego costituisce l’”osservatore” determinante e limitato dai nostri stessi processi interiori, ma che potrebbe ampliarsi a dimensioni per l’uomo medio non immaginabili.) 2. Un principio passivo (il mondo che osserviamo e “determiniamo” attraverso la nostra neurologia, quindi in pratica i nostri dinamismi infracoscienti che creano le nostre rappresentazioni interne, l’”osservato” e la nostra “visione del mondo”) 3. Un principio neutro fisico (il corpo che fa da sostegno e che “subisce” l’incontro dei due).