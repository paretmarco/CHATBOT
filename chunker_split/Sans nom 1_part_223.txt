Questa reazione difensiva si manifesta ancora maggiormente in ogni momento di stress come una ”contrazione” ed una accentuazione delle “microtrances” percettive. Le microtrances elementari (contrazione, iperdefinizione etc…) già descritte sono infatti i tentativi di vedere la realtà in un particolare modo. Sono alla base quindi della costituzione delle “nature fisse”153 e, poiché ogni reazione emozionale che dura abbastanza a lungo si riflette sul corpo avviene allora che il nostro “ego” si fonde con la nostra biologia. Quello che rende quindi pensieri, emozioni, credenze così persistenti e difficili da cambiare è quindi che sono divenute come parti del vostro sistema nervoso e del corpo. La parte biologica ci tiene quindi distanti dalla nostra realizzazione ed è quindi opportuno sapere come liberarla. Il problema perdura poichè l'atteggiamento continua ad accentuarsi. Di questo potete facilmente rendervi conto quando ad esempio una persona tocca un elemento della vostra personalità/identità provoca allora in voi una reazione fisiologica. La maggior parte delle malattie psicosomatiche sono appunto causate da reazioni emozionali mantenute a lungo. Possiamo però sciogliere tali “nature fisse”, in modo da permettere all’uomo di prendere maggior contatto con la sua totalità e ridivenire “homo totus”.