Strano para dosso, l'interesse e la vita stessa di colui che ne è preso, spesso non contano più, non sono piú considerati. Perciò egli non esita ad affrontare talvolta la rovina e persino la morte per soddisfare la sua passione. In magia, naturalmente, non si tratta di questo. È stato già precisato, in una glossa (vol. H, p. 153), ciò che si deve pensare sui rapporti fra desiderio e magia. Qui basterà rile vare che l'impetuosità emozionale — la quale però, in magia, va condotta e regolata dall'Arte — contiene in sé una virtlí spersonalizzante e quasi estatica, la quale può servire appun to a far realizzare oggettivamente l'idea, quasi che essa fosse un essere distinto indipendente dalla persona che la concepi sce e la nutre: e questa è appunto la condizione perché essa assuma quella modalità, a cui appartiene la virtù ubiqua. Per quel che però riguarda il secondo punto, ossia far reincarnare nel senso dí metterla in un'altra coscienza, dalla legge di cui sto dicendo bisogna passare ad una terza legge, che è l'ultima di quelle richieste per comprendere il rito delle statuette. 3) Terza legge — si può chiamare: Legge di simpatia o di realizzazione simbolica.