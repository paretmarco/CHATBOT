— E quegli disse: Dite quel che vi piace. Sappiate che la Materia nostra è un Uovo, la chioccia è il recipiente e dentro vi è del bianco e del rosso. Lasciate che sua Madre lo covi sette settimane, o nove giorni, o tre giorni; o una, o due volte: o sublimatelo, come volete, a piccolo bagno, duecentot tanta giorni; e ne verrà un Galletto dalla cresta rossa. dalle piume bianche e dai piedi neri. Io ti ho detto ciò che i miei Fratelli ti avevano nascosto. Intendimi. ARISTOTI LE disse: Sappiate che molti parlano in modi diversi; ma la verità è una sola cosa, sta nel con cime e si conosce da sé. PITAGORA disse: Come, Aristotile, ardisci parlare? Tu non sei ancora tanto sapiente per poter parlare con noi. Tu devi ascoltare. Tuttavia ciò che hai detto è vero. Ascolta i Maestri e Platone. LUCA disse: Mi sono molto meravigliato del Sole, perché quando (lo) guardo attraverso una forte e fitta nube, essa appare gialla, verde, rossa e turchina, e questi sono i nostri diversi Colori, che il Solfo fa apparire.