Basta che il suo spirito si elevi come profumo di un igneo fornello della finalità' della terreste vita' alla contemplazione e alla penetrazione dell'Infinito esistente e la ascosa faccia del Dio trasformatore si manifesta in lui e per lui! Il libro divino, il libro eterno dove Saturno segna i destini delle razze, degli uomini, delle cose e' un libro aperto agli occhi di tutti coloro che sanno di questo purissimo amore. Le tavole di oro di cui il destino si serve per incidere le ore della vita delle Cose e' il Cielo o firmamento visibile, dove ogni stella, ogni costellazione, ogni astro od asteroide e' una lettera, e' una sigla, e' un segno. E' un linguaggio convenzionale questo? E' un'illusione di ricercatori assetati di sapienza? E' un vago intuito di cose che per vera accidentalità' e' consonante alla vita degli uomini e delle cose? No. E' il linguaggio semplice, maestosamente e regalmente semplice della natura per dimostrare che Una e' la legge, come uno e' il pensiero e che a questa Legge Unica, non si sottraggono ne' Numi ne' cose!