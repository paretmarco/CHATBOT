Un simbolo è qualcosa di più in quanto non è legato ad una “risposta automatica”. Un simbolo ingenera piuttosto una modificazione totale nell’operatore attivando la mente in maniera non automatica ma creativa. Il concetto più simile è quindi quantistico. Il simbolo opera sulla “totalità” del pensiero di una persona. Inoltre vi è un’altra radicale differenza. Mentre un’ancora è una risultante di un atto fisico, di una memoria, il simbolo viene prima della realtà, e rappresenta una chiave che la nostra mente utilizza per comprendere e “creare” il reale. In termini quantistici noi come osservatori vediamo una realtà (ordine esplicato). Questa realtà è varia ed espressione di una dimensione più profondo inconoscibile con gli strumenti di analisi che abbiamo (ordine implicato). Un simbolo è un elemento che opera a livello “implicato” e ci permette di operare su tutti i livelli in contemporanea.