Questo dell'anima umana e' il limite della zona di separazione tra le tendenze terrene e le consistenze acquose (simboliche) dell'anima materiale - e i cerchi portati al n. 39 bis, l'uno rappresenta il corpo e la materia (cerchio inferiore) e l'altro l'anima animale (cerchio superiore) rappresentano nella zona intermedia la disunione possibile nello stato di santità' terrena, e la possibilità' di pervenire ad uno stato superiore o angelico. Simbolicamente: Lo stato di mag comincia dalla prima sublimazione dell'essere terreno, cioè' dall'acquisizione dello stato di santità' non come la si intende nel mondo religioso passivo, ma in uno stato attivo di volontà' capace di purificare tutti gli atti materiali più' bassi in una sublimazione di metodo e di coscienza. Il corpo umano e' l'athanor alchimico per chi si inizia nelle occulte verità' del tempio, come e' una semplice pentola dove si cuociono e sbollono tutte le terrene tendenze per chi vive la Vita comune.