Nei siti e nei paesi molto caldi, il bagno tiepido si fa seguire da una frizione generale con tela ruvida, quasi a scrostare l'epidermide del suo stato di secrezione immonda specie se si e' adoperata la lana grezza o non sufficientemente purificata, prima della tessitura, nelle parti nude del corpo' umano. In questo delicato argomento del bagno, come necessita' di nettezza e di purificazione del corpo debba ricordare al novizio, che analogicamente al movimento dell'acqua, alla sua qualità' e proprietà' se essa non e' potabile o e' marina, molte osservazioni furono fatte dal ritualisti, che del bagno parziale o totale del corpo umano fecero una vera e profonda scienza di analogia. L'acqua che si adopera in bagni domestici, se potabile, deve essere, dicevano i nostri anziani, presa dalla fonte 24 ore innanzi ed esposta, prima del riscaldamento ai raggi lunari, o all'aria umida della notte, al sereno, onde se germi ed impurità' vive, o animali, vi esistono, questi a contatto dello stato pregnante dell'atmosfera lunare, possono mostrarsi e sparire.