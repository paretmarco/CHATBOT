I vostri interlocutori si sentiranno più a loro agio se voi vi adatterete a ciascuno di loro. Adattandovi creerete rapport. Per la PNL3 la comunicazione è un processo che inizia dal rendere flessibile il comunicatore. Ne consegue che il primo che deve lavorare con le metodiche di sviluppo di sé, senza trascurarne nessuna, è chi vuole comunicare bene. In questo libro cerchiamo di “portarvi al centro”. Invece che lasciare che vi identifichiate con un particolare modo di essere, vogliamo rendervi il più “fluidi” possibile. A questo punto la vostra comunicazione potrà essere più efficace ed armonica, perché la vostra energia non sarà più costretta in un’unica configurazione. Lo scopo di imparare come le persone “possono essere” ha anche il fine di permettere a voi di poter essere in qualsiasi maniera. REGOLA NR. 9 – Mantenere Presenza. Ricordatevi di voi stessi nella comunicazione. Non fatevi “mangiare” dalle parole dell’interlocutore. Una tattica è mantenere presenza al proprio corpo. Questo concetto è fondamentale in vari ambiti per un corrretto svolgimento del rapporto. Nella vendita, mantenendo la presenza significa anche mantenere il controllo.