Questi due aforismi base dell'insegnamento alchimico, per il pubblico dei sapienti volgari sono massime di oscurantismo bestiale, pero' per chi si inizia veramente e raggiunge il secreto con la pratica, queste massime-fondamentali sono le uniche a seguirsi, poiché' il maestro. o iniziatore fino a quando insegna platonicamente la scienza sacra oltre il suo dovere non fa, ma quando da le basi fondamentali per applicare i principi della scienza, egli e' solitamente responsabile di tutto ciò' che il discepolo suo darà' o farà'. Responsabilità' enorme pèrche' non ha confine di una sola esistenza terrena, ma di una lunga serie di esistenze in cui tutto si paga, tutto si rimborsa, dal primo all'ultimo fallo: onde chiaro diventa a chi ha raggiunto il secreto di questa Arte (Ars Magna) che i due aforismi sono giusti della più' stretta giustizia poiché' non esistono garanzie sufficienti per affidare il segreto nella sua nudità' e gli alchimisti han sempre predicato che per sola divina concessione e' permesso di accedere per la Porta Maggiore.