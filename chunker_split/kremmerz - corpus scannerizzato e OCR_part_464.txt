Il testo volgare della Genesi dice o vuol far dire che Adamo appena mangiatone, senti' in se' il peccato della disobbedienza e comincio' a fuggire la faccia del Signore e a tremare al suo cospetto. Qui la narrazione si imbroglia. Due Cherub, con le spade fiammeggianti lo espellono dal paradiso terrestre e lo condannano al lavoro senza speranza di rigenerarsi... ma gli Ebrei e il profetismo ebreo promisero la rigenerazione con la venuta del Messia, dello Emmanuel dell'Agnus Dei, il Cristo che i cristiani accettano e che gli Ebrei ripudiano come tale. E' il concetto sacrificale che si impone. Il sacrificio dell'Agnus indiano, e quello della messa cattolica tramandano e perpetuano lo stesso segreto. Turbe di devoti assistono ogni giorno al solenne e grandioso mistero. Turbe di preti ignoranti e poveri di spìrito recitano ogni mattina il vangelo e ripetono simbolicamente l'operazione che in altri termini e' esposta nella genesi. Fedeli e sacerdoti sono condannati a non capire, diversamente per fatalità' il secreto sarebbe profanato e la faccia del mondo cangiata.