Indicazioni successive, avute a mezzo di chi allora ci faceva da tramite fra ciò che ha corpo e ciò che non ha corpo, confermarono il luogo, precisarono un compito e una data, confermarono una persona. Fu nel periodo sacro alla forza che rialza il sole nel corso annuale, dopo che ha toccato la magica casa di Ariete: nel periodo del Natalis Solis invicti, e in una notte di tempo minaccioso e di pioggia. L'itinerario fu percorso. Il luogo fu trovato. (*) Relazione trasmessaci nel 1929 e che qui si pubblica a semplice titolo dí documento. Che l'inusitata uscita notturna di chi agi non fosse in alcun modo rilevata; che chi condusse, di nulla poi si ricordasse; che nessun incontro avvenisse e, poi, che ll cancello dell'arcaico sepolcro fosse aperto, e il custode assente — tutto ciò, fu, naturalmente, il « caso » a vo- lerlo. Un breve scalpellamento rivelò una cavità nella parete. In essa, stava un oggetto oblungo. Lunghe ore occorsero per disfare un esterno avvolgi- mento, simile a bitume, indurito dai secoli, che infine lasciò apparire ciò che esso proteggeva: una benda e uno scettro. Sulla benda, erano tracciati i segni di un rito.