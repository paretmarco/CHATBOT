Per noi, naturalmente, le cose stanno all'opposto, e a suo tempo (vol. I, pp. 279 sgg.) si è giustificata una pratica magica non alla stregua dei suoi risultati, bensí appunto e soltanto degli stati interiori a cui è d'uopo elevarsi e portarsi attivamente, di là dalla coscienza ordinaria. Ini- ziaticamente, solo a questa stregua, la magia operativa è interessante. Questa zona superiore e decisiva, fatta di pura esperienza interna, è naturalmente ineffabile e non controllabile « sperimentalmente » da altri. Voler che sia altrimenti, è non sapere ciò che si chiede. Che, però, quanto al resto — cioè a vie, discipline, tecniche e deter- minismi del campo magico — ci si possa esprimere in termini non « mistici », ma intelligibili e sufficiente- mente esatti, ciò, ci sembra, potrebbe provarlo già l'in- sieme delle presenti monografie, che in massima parte trat- tano di non diversa materia. LEO IL « SERPE PIUMATO » D. H. Lawrence era un uomo libero. Chi ha seguito la sua opera ha la sensazione netta di un uomo che sorge e che sta da sé.