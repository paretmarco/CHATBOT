Nulla potrà mai finire. L'eternità non ti pesi, cerca d'empirla di te, sempre. Nessun attimo del tempo eterno può dire: fui il primo. Nessuno e niuna cosa può dire: sarò l'ultimo. La parola che dici, anche al tuo cane„ s'ode in tutti i pianeti e nello spazio, pieno di vite, fra essi. Nessuna parola si perde. Quando nella tua mente si forma un pensiero, che è tanto misera cosa che t'addolori perché cosi piccolo sia, esso precipita laggiù, come torrente in piena, e colma un nuovo mondo che in moto si pone. Né ad est, né ad ovest, né -a nord, né a sud vi sono confini. L'infinito è infinito: spazio e tempo. Ma un atto dí pura bontà vince miriadi di secoli. Non fare pensieri vani, non dire vane parole, l'Eroe è quello che sa tacere. Sii buono, ma prima d'esser buono SII TE STESSO. GLOSSE VARIE Nel capitolo precedente, alla fine delle considerazioni circa la mistica cristiana e l'esoterismo, si è accennato ad una questione su cui sarà bene tornare un momento.