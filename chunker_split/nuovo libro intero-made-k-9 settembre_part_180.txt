Un esempio di linguaggio generico è costituito da questa frase: “tu stai nuotando e puoi notare come muovi le braccia e le gambe, mentre puoi vedere i colori dell’ambiente circostante e puoi ascoltare il rumore dell’acqua… assaporando la sensazione dell’acqua sul tuo corpo”. Gli ho detto che muove le braccia e le gambe ma non gli ho detto in che maniera lo fa; gli ho parlato dei colori dell’ambiente circostante ma, non gli ho detto specificatamente quali; gli ho parlato del rumore dell’acqua e delle sensazioni sul suo corpo senza indicarli in maniera determinata. Il soggetto è libero di creare la realtà che desidera senza che io crei incongruenza. Sbaglierei se invece dicessi: “immagina il colore blu dell’acqua”, mentre lui invece la immagina semplicemente trasparente. In questa maniera creerei incongruenza interrompendo il Rapport. Ma una volta creata la congruenza tra quello che diciamo e quello che il soggetto immagina, cosa dobbiamo fare? Ottenuto questo risultato possiamo guidarlo verso uno stato alterato di coscienza.