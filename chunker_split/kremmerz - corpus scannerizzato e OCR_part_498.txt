Nella messa un calice raccoglie acqua e vino, corrente rossa e bianca della natura, i due spermi mercuriali simbolici dell'universo che si riproducono in ogni sua minima parte. Dal calice si eleva maestosa e radiante l'ostia, pane azimo, farina e acqua senza lievito e tutto il pubblica volgare si genuflette in segno di ammirazione pel grande miracolo trasmutatorio avvenuto. La preghiera rituale caldea, o che passa per tale nei rituali da noi adoperati, e' la seguente e si recita nelle ore pi√π' salienti della notte, prima che gli albori di oriente appaiano maestosi nunzi del Sole che si leva. Ritualmente bisogna recitarla in veste bianca, nitido il corpo per ripetute abluzioni. La prima parte in piedi, con la faccia rivolta ad oriente, la seconda parte in ginocchio e con la faccia a terra.