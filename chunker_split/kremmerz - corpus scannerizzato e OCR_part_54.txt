Ora, dalla semplice figura del quadrato simbolico della manifestazione della Virtù' pura e prima conosciuta per mezzo delle sue opere visibili, rimontando al cubo, manifestazione simbolica dell'Universo, si stabilisce che il centro emanatore di forza e luce e' invisibile all'esteriore della forza cubica, da qualunque parte si guardino i piani quadrati rappresentanti le manifestazioni visibili dell'ignoto. 4) Da questo che precede si osserva, dal simbolismo geroglifico dei Sacerdoti, che due sono le concezioni umane della Virtù' Prima, l'una simbolica della faccia profana della Forza Creatrice rappresentata dal Sole tra gli astri dell'Universo visibile, e dall'ombra del Sole (Schèa caldeo) tra le cose determinanti il governatore invisibile. Infatti le cose visibili e invisibili, sensibili e mentali, non. esistono che per il loro contrario. Se lo Schèa non esistesse, se le tenebre non fossero, la Luce non avrebbe significato alcuno. Così' il maschio esiste per la femmina, il Cielo per là terra, il bene per il male, il finito per l'infinito, la vita per la morte, il giorno per la notte.