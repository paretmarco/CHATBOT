gli occhi di quella donna, un sor riso di Vergine, la danza cosmica, la creazione-gioco, il gioco-ritmo saliente in voce, la voce curvantesi sul ritmo come una voragine in fiore. È pericoloso dirigere i VERI soffi quelli, vuoti o pieni, che hanno una radice nascosta. L'azione verrà, se qualcosa può ancora salvarsi, semplicemente, come il pas sare il ri-solversi di un caos in un tersissimo cielo. Come si scioglie il nodo delle stagioni — cosi. Ma ciò implicherà tutt'altro che certe pseudoazioni sporche di « volere », col povero finalismo umano ed anche « super-umano ». L'assetto chiede, esige il disinteresse assoluto, l'assenza di ciò che fa mutare in ciò che muta. L'ateismo consiste nel non avere un dio umano che sí occupi dei raffreddori e dei malanni, un dio farmacista. Distanziare (ecco i Cinesi), non ravvicinare: fare che il cielo sovrasti il granello solido: alto, altissimo. Solo allora si vedrà che cosa è l'immensità vera. Via col piccolo dio a portata di mano, cioè d'anima, perché l'anima non va piu lontano della mano.