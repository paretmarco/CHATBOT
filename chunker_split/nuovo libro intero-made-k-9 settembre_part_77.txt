Se i desideri inconsci cominciano a traboccare minacciando di sopraffare l’istanza logica, il critico interno si attiverà immediatamente con minacce di punizioni per impedirlo. Spesso gli Uno sposano delle cause ideologiche in quanto sono il giusto pretesto per far emergere la loro rabbia per una giusta causa, in presenza di un torto effettivo. Nel rapporto di coppia gli Uno vivono nella perenne paura di nascondere i loro lati oscuri al compagno e questo crea una tensione che cresce con l’avanzare del rapporto. Quando viene raggiunto il punto critico, cominciano a mettere sotto accusa il compagno per paura del rifiuto, in quanto hanno paura della fine del rapporto e decidono di chiudere prima che il coinvolgimento sia eccessivo. In genere tendono a mettere su un piedistallo il loro compagno; infatti per lunghi periodi in cui sono innamorati, il loro critico sonnecchia. Ma quando si sento minacciati o gelosi si riattiva attaccando le manchevolezze dell’altro. I Perfezionisti sono di una devozione assoluta quando percepiscono nel compagno sforzo, lotta e buone intenzioni. Nelle aree in cui si impegnano, dal tempo libero al lavoro, hanno il costante bisogno di verificare i progressi raggiunti, esigenza difficilmente raggiungibile in quanto cadono in una spirale infinita.