Questo fenomeno è anche all’origine di un particolare fenomeno percettivo: il tempo ci appare più corto. Il fenomeno avviene a tutti i livelli. Quando ad esempio percorriamo una strada al ritorno questa ci sembra abitualmente più corta a causa del minor numero di informazioni che il nostro cervello capta dall’ambiente. Conoscenza Dinamica dei quattro elementi Esercizio 25: conoscenza dinamica Mentre camminate, rendetevi conto del peso del vostro corpo per terra ?, delle vostre ossa che vi sostengono ?, della vostra respirazione a livello soprattutto del petto ? e del calore del vostro corpo ?. Noterete, facendo ciò, come vi apparirà naturalmente il significato dei vari simboli. La separazione degli Elementi Proseguendo incomincerà ad avvenire la prima fase del processo di “separazione degli elementi”. Con questo termine intendiamo la capacità di percepire le realtà sensoriale ?, emozioni ?, azioni ?, pensieri ? come realtà appartenenti a dimensioni differenti. Alcuni esercizi di presenza sono particolarmente utili per questo risultato di “separare gli elementi”. Una maniera ad esempio molto semplice di iniziare e sviluppare tale stato è aumentando sempre più la presenza al proprio corpo. Per far questo mantenete costantemente consapevolezza di una parte di voi stessi. Questo semplicissimo esercizio ha risultati potentissimi.