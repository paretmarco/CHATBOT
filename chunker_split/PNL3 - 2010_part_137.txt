Le persone appartenenti a categorie opposte possono avere quindi difficoltà a capirsi in quanto la suggestionabilità riflette caratteristiche di apprendimento dell’informazione. La persona che risponde meglio alle suggestioni indirette è la persona che vuole riflettere. Se il desiderio di riflettere è molto importante è praticamente impossibile dare degli ordini. A questo punto possiamo intersecare quanto detto finora con l’esagramma delle strategie mentali. Nella pratica ipnoterapeutica si trova infatti empiricamente che spesso è meglio utilizzare suggestioni indirette con persone che hanno un elemento Auditivo primario nella strategia che utilizzano per rapportarsi all'ipnotista. In particolare se l'elemento Auditivo (=A) è il primo canale, ne consegue che utilizzando una suggestione indiretta il cliente, che ama ragionare creerà delle "catene di pensiero" attorno alla suggestione ricevuta ed arriverà da solo alla conclusione alla quale vogliamo che arrivi. Ad esempio, se vogliamo che una persona smetta di fumare, potremo parlargli dei problemi del fumo (il fumo fa male, nuoce alla salute etc…). Se invece gli daremo una suggestione diretta (non fumare!) potrebbe sentirsi controllato e non rispondere adeguatamente. Il fenomeno è sempre presente anche nella vita quotidiana.