Circa il tema centrale di tale romanzo diremo solo trattarsi delle vicende di un essere che tende alla realiz zazione iniziatica — contrassegnata appunto dal simbolo dell'Androgina coronato e dell'occulto congiungimento con la Regina — lungo le generazioni di uno stesso sangue: perché né chi aveva tentato per la prima volta l'opera — l'alchimista inglese John Dee — ne una sua successiva manifestazione nella persona di un sir Rogers giungono al compimento, che riesce solo all'ultimo discendente del ceppo. La vicenda è essenzialmente imperniata sul contrasto fra la vocazione magica di detti personaggi e l'azione di una forza feminile nemica che la ostacola e la devia Come negli altri suoi libri, il Meyrink mescola anche qui alla vicenda romanzata elementi di autentico valore dottrinale. Cosí vien detto che l'essenza della magia del sesso consiste « nell'esser in grado di conservare e fissare la * forza dei due principi maschile e feminile, impeden * done la dissipazione e la degradazione nella vita ero * tira comune e nell'unione animale ».