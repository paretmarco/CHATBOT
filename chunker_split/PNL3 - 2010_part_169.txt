Potremo poi ricalcare specificatamente le strategie di singole persone che mostrano difficoltà a seguire l’approccio generale. Ad esempio, se vediamo una persona prevalentemente cenestesica/visiva (KV) potremmo incominciare a “far provare” le emozioni di quello che vogliamo spiegare ed infine “far vedere”, magari con una dimostrazione, quello che stiamo spiegando. Le Strategie di amore e di relazione Con il modello dell’esagramma Anche nell’innamoramento e nelle relazioni è importante come le nostre strategie si intersecano con quelle del nostro interlocutore. Un punto chiave è “intendersi”. Ma per intendersi significa che quello che pensiamo noi si ritrova nelle parole o nell’espressione dell’altro. In altre parole per comunicare è necessario un canale comune. Un primo caso allora importante è che lo stato nel quale noi siamo quando pensiamo (la mente ordinante) coincida con l’espressione del nostro interlocutore. Questo è il caso in cui letteralmente quello che dice uno (io esterno) corrisponde a quello che pensa l’altro (io organizzante).