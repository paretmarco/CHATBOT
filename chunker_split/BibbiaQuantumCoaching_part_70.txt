Rappresentano la cosiddetta “FASE 1”, e sono elementi possibili solo con lo sviluppo dell’autostima e della coscienza di potere del cliente. La seconda caratteristica (PERSEVERANZA) è legata alla “centratura” ed alla “coscienza di sé e convinzione delle proprie capacità” del COACHEE. Una persona è perseverante quando i suoi obiettivi corrispondono alla sua direzione di vita ed è sicura di raggiungerli. In caso contrario è incostante. La terza caratteristica è l’intelligenza. Ma cosa è questa intelligenza? Essenzialmente intelligenza significa flessibilità e capacità di ingenerare nuove idee e mappe per affrontare le difficoltà ed i cambiamenti della vita. E' la capacità di rispondere efficacemente alle difficoltà della vita. E’ in quest’accezione una facoltà creativa e coincide con la capacità di risvegliare il proprio GENIO e di rispondere in maniera non lineare ai bisogni della realtà. Cosa distingue un genio da una persona che non ricade in questa categoria? Il fatto che è in grado di sviluppare nuove idee. Quanto vale un'idea? Un'idea può trasformare la vita. La creatività e l'immaginazione iniziano con lo sviluppo di un'idea. L'idea nuova è il genio della nostra mente che entra in azione. Ma per tanti, il processo finisce qui.