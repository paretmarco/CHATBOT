Tuttavia, dopo una lunga osservazione di praticanti di PNL, sia in Italia che all’estero mi resi conto che per ottenere sempre con successo tutti i risultati vi era bisogno di qualche cosa di più. La PNL nasce legata strettamente al linguaggio, ma è possibile modificare veramente profondamente la nostra struttura andando anche oltre il fattore linguistico. Questo infatti può man mano apparire come il risultato stesso di meccanismi più profondi e non verbali. Questa era una consapevolezza all’inizio oscura, che divenne verso la fine degli anni ’90 via via più chiara in tutta la comunità mondiale di PNL tant’è vero che ognuno ricercò (fondatori compresi) di ampliare il modello. Il modello della PNL3 da me proposto in maniera assolutamente autonoma ed originale già nel 1996 trova così conferma via via maggiore nel lavoro anche di altri che si muovono su linee simili. Le osservazioni sulla comunicazione non verbale esposte in queste pagine sono il frutto di una serie di osservazioni individuali condotte da me e riportate da altri, confrontate e connesse, e possiamo ritenere (con una stima per difetto) che l’insieme delle informazioni e correlazioni riportate abbiano una base sperimentale di almeno ventimila casi3.