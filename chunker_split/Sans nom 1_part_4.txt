Quest’approccio è anche ben presente nell’antica conoscenza orientale ma è stato dimenticato in quella occidentale. L’uomo moderno attualmente si trova infatti come a camminare senza gambe. Cosa significa “senza gambe”? Significa che abbiamo perso il contatto con la presenza a noi stessi. L’uomo moderno è dominato dal mentale. Non esiste l’angoscia né la preoccupazione per chi riacquista queste gambe. Ma vi è di più. Il risultato finale per chi segue le indicazioni di quest’opera non è solo l’eliminazione totale delle ansie ed un migliore benessere fisico, maggiore energia e vitalità. Questi ne sono i risultati più semplici ed immediati. Il risultato finale è dare più vita alla vita e risvegliarci dalle “trances” nelle quali siamo, arrivando ad un livello di coscienza finalmente completo. La maggior parte delle persone vive infatti in un’ipnosi continua, dominata dai propri meccanismi mentali senza rendersi conto che in ciascuno di noi vi è un principio centrale riconnettendoci al quale la nostra vita può cambiare. Proprio per questo, per permettere all’uomo occidentale di riconnettersi a sé stesso, e riscoprire una potente tradizione a lui congeniale in quanto connaturata alla sua stessa cultura abbiamo creato la seguente opera.