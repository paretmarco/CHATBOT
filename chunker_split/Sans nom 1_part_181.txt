L'uomo moderno ha però spesso troppa fretta per sviluppare se stesso: preferisce sviluppare le cose, gli affari, le ricchezze, tutto ciò che abbandona morendo, o anche solo invecchiando, allorché si accorge di essere stato il trastullo di un'illusione. La soluzione sembra essere nell’ottenere qualcosa. L'uomo antico, l'uomo nel senso umanistico della parola, badava poco alle cose e molto allo spirito. Egli sapeva che le cose non valgono se non in quanto abbiamo la possibilità di elaborarle nel nostro spirito e di connetterci ad esse. Le più alte creazioni del genio non dicono nulla a (chi non ha facoltà di comprenderle, cioè di “prenderle entro di se”), di arricchirsene. Vi sono momenti nei quali siamo sdraiati su un prato e contemplando il cielo, lasciamo vagare il nostro pensiero dietro la scia d'una nuvola bianca nell'azzurro infinito. Ma per fare questa semplicissima cosa, ce ne occorre un'altra: dimenticare il nostro apparentemente importantissimo io e connetterci con l'Universo. Un salto all'insù, che pochi spiriti sanno compiere a rari intervalli. Il tempo che manca Dicevamo che ci manca il tempo. Ma il tempo è un concetto che creiamo noi stessi ed anche quello è il prodotto delle nostre elaborazioni.