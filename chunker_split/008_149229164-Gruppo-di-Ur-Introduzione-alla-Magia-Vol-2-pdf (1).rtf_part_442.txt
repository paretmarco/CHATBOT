L'esoterismo ha per base la conoscenza; questa, nel caso presente, verte sulla cosidetta legge delle azioni e delle reazioni concordanti, cioè su di un insieme di rapporti causali che, per riguardare anche un dominio sottile e per non svilupparsi sempre in modo tan gibile e semplice nello spazio e nel tempo, non per que sto cessano di avere Io stesso carattere impersonale delle leggi dei fenomeni fisici. Ciò posto, dal nostro punto di vista l'uomo va trattato come uomo, ossia come un essere capace di guidarsi col suo giudizio e di prendere su sé la responsabilità di quel che fa, senza bisogno di spaurac chi, di precetti e di suggestioni. Una volta indicate le leggi in virtù delle quali quando uno fa questo, gii succederà questo, e quando fa quest'altro, ciò che egli deve attendersi sarà quest'altro, ognuno può regolarsi come meglio crede; egli non raccoglierà che il frutto della sua azione — per azione intendendosi naturalmente non solo l'atto materiale ma anche ogni atto dello spi rito, ogni sentimento, ogni identificazione.