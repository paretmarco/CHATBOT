Incominciamo ad «estrarre» la coscienza dalla «miniera». • Pulire Pulire significa separare le parti attaccate, vale a dire le identificazioni con l’esterno che ci rendono così difficile essere veramente noi stessi. Iniziamo con la scorza opaca del nucleo sulfureo, cioè le identificazioni con le mille apparenze della vita che abbiamo sovrapposto al nostro essere, che sono anche le tensioni e le rigidezze che si accumulano sul nostro essere fisico, spesso causa di problemi anche dolorosi. Stacchiamole, sciogliamole e rendiamo allora «trasparenti gli strati salini»11, ripuliti dal fango che li offusca. Questa è la coscienza sempre più piena del corpo. Questo, può allora servire da supporto per stati superiori. Il nostro essere fisico si rivela allora in relazione dinamica con l’universo, parte di esso e anche mezzo per conoscerlo12. • Separare Per «pulire» dobbiamo imparare a sviluppare le dinamiche che si confondono nell’uomo medio e che ci portano a creare il tempo del «fluire». La prima dinamica è quella attiva, solare (= 0) e «determinante». L’attività del sistema nervoso centrale o volontario ne è un’espressione. Dobbiamo sviluppare allora la volontà, l’espressione che ciascuno conosce e attua nella vita quotidiana della propria coscienza, cioè del principio centrale, o fuoco vitale (simbolo D13). Tornando allo specchio, è l’Io che è davanti e decide di osservare. Dobbiamo distinguere la volontà vera e centrale dalle nostre agitazioni, moti dell’animo dei quali dobbiamo invece prendere la forza di base, che è energia.