“Il significato delle parole è sempre da verificare sulla base dell'esperienza e l'oggetto rimane punto di riferimento.” 16 Quaderno Simbolico di Base Da sempre l’uomo ha utilizzato immagini. Le immagini sono il mezzo di base del pensare per simboli ed evitare la discorsività, dove le parole sono determinate da altre parole. Quelli che seguono sono alcuni pittogrammi di varia origine che sulla base della nostra esperienza pratica possono rappresentare utili elementi di concentrazione e riflessioni legati allo sviluppo della Forza Magnetica.17 Gli elementi di questo quaderno sono stati scelti volutamente da noi in base alla nostra conoscenza del sistema. Sono volutamente legati a varie culture per allargare al massimo la mente dell’utente ed aiutarlo a capire la realtà al di là delle immagini, oltre che portare l’attenzione su concetti comuni a culture ed epoche differenti. Da sempre la disciplina del magnetismo è infatti sincretista in quanto parte da una visione globale. Il fenomeno è antichissimo: già gli antichi Egizi erano altamente sincretistici.18 L’idea nel nostro caso è che la forza è una indipendentemente dall’immagine che vi mettiamo davanti. I simboli ci aiutano a capire come la nostra disciplina corrisponda ad elementi profondi all’interno dell’animo umano.