Conoscere il suo modo di esprimersi significa avere a disposizione una mappa mentale del nostro interlocutore per orientarci nell’interazione. In tempo reale sapremo se quello che stiamo facendo è giusto oppure sbagliato. Infatti l’inconscio si esprime attraverso messaggi di gradimento e di rifiuto. In questa sede saranno trattati alcuni segnali di comunicazione non verbale in quanto la trattazione di questo argomento non può esaurirsi ad un singolo capitolo. Esercizio: migliorare la comprensione della Comunicazione Non Verbale (CNV): Accendete il televisore e togliete l’audio: cercate di comprendere e seguire le vicende solo osservando il comportamento non verbale! ATTI DI GRADIMENTO 1. Bacio dato a se stessi. Il soggetto esprime inconsapevolmente un bacio, arricciando le labbra anche lievemente, indirizzandolo verso nessuno in particolare. L’atto esprime gradimento verso la tematica tratta o il soggetto con cui dialoga. 2. Pressione della lingua all’interno delle guance. Generalmente precede un altro atto di gradimento che è il Linguino. Questo gesto significa che il suo interlocutore sta raggiungendo un grasso potenziale empatico ma che non ha ancora acquisito. 3. Accarezzamento delle labbra con le dita o il dorso della mano. Indica un grosso gradimento emotivo nei confronti della tematica tratta o del suo interlocutore.