L'uomo il quale nasconde nel suo corpo fisico l'arca dove riposa un Dio, deve compiere l'atto più' divino che e' nella sua potestà', cioè' portare alla conoscenza dei ciechi la Luce, cioè' guidare coloro che sono capaci di Verità' alla perfetta lettura del simbolismo che la Natura ci ha posto sotto gli occhi fisici, per essere intesa dalla intelligenza del più' volenterosi. Chi legge nel libro delle manifestazioni naturali come i volgari nell'alfabeto grafico, ha la Scienza del Bene e del Male, perché' l'albero prodigioso dell'Eden terrestre e' la sintesi di tutta la Celeste scienza e di tutta la Diabolica. Chi si purifica comincia la sua lettura senza alcun Maestro, perché' la mente umana spoglia di tutte le bende delle analitiche ricerche, a passo a passo che avanza nella concezione della purità', ha il perfetto Lume della Sintesi, per legge di progresso evolutivo e di giustizia eterna. La Natura universale nella sua sintesi e' una Unita', come l'uomo che nella sua piccolezza e' Uno: così' le relazioni tra la Unita' Maggiore e la Minore sono armonicamente coordinate. - Piange l'uomo e piange l'Universo. Ride l'uno e l'altro ride.