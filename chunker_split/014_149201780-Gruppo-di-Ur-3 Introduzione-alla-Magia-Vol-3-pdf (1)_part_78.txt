Un giorno, essendo- gli venuto di raccontare la strana amicizia e il dono mi- sterioso ricevuto tanti anni prima, fu da questa persona incitato a vedere seriamente di che si trattasse. E cosi il libercolo cifrato venne ripreso dall'oblio e studiato. Noi stessi fummo informati della cosa. Ecco di che si tratta. È dato un gruppo di regole, ba- sate sopra un cifrario per la traduzione delle lettere del- l'alfabeto in numeri corrispondenti, per la combinazione di quest'ultimi a mezzo di operazioni aritmetiche com- plicate, ordinate talvolta dalla struttura di certe figure geometriche, sino a giungere ad una serie di cifre, che viene nuovamente tradotta in lettere. Simultaneamente si ottiene come « chiave » un numero, il quale dice ogni quante lettere della serie (ogni tre, ogni quattro, ecc.) se ne deve prendere una, da mettersi da parte, perché il loro insieme costituirà una frase con un suo significa- to. Tutto questo metodo si applica ad una frase iniziale, la quale esprima in sintesi una domanda qualunque, a cui la frase che si ottiene per ultimo dovrebbe costituire una risposta. Degna di rilievo in tutto ciò è l'assoluta meccanicità ed impersonalità del metodo. La persona di colui che lo applica non vi ha parte.