La migliore attitudine mentale è quella del ricevere qualcosa che ci è dovuto. Tale attitudine di ricevere, non implica però l'inattività, anzi, per raggiungere quello che ci è dovuto, bisogna essere attivi; e questa attività può solo consistere nell'espandere le proprie attività. Nel fare questo, è sempre necessario mantenere chiara nella mente la propria immagine mentale. Ogni giorno è bene fare tutto quello che può essere fatto in tal giorno, facendo attenzione a farlo positivamente e con successo; il fatto che una giornata sia una giornata positiva o una giornata negativa, non dipende infatti dal numero di azioni che fate in tal giorno, bensì dal numero di azione che concludete costruttivamente. Mantenendo infine chiara nella mente l'idea di accrescimento non solo per sè, ma anche per gli altri, l'impressione di crescita si comunicherà anche all'ambiente circostante e si aiuterà l'arrivo di ulteriori aiuti all'azione intrapresa. Questa è la dinamica con la quale viene raggiunto un obiettivo: e il raggiungimento dell'obiettivo sarà in esatta proporzione alla chiarezza dell'idea di partenza, alla fissità dell'obiettivo, alla fiducia nel raggiungimento dell'obiettivo e alla capacità di riconoscere i risultati già ottenuti.