In Magia il prodotto di una operazione compiuta e' una realizzazione dell'opera magica, e il più' completo mezzo per produrla e' la pronuncia delle parole sacre ignorate dai volghi, perché' i volghi che cantano come le cicale e i passerotti non fanno, con il continuo cicalare, che spogliare le parole del loro valore efficace ed intensivo. La parola consta di suoni e di idee quindi riunisce i due termini mentali e' meccanici, quando chi la pronuncia la intende. Ma consta di un suono solo e di una significazione meccanica e potente occulta, quando chi la pronuncia non ne sa il valore. I volghi hanno snaturata la primitiva idea di Dio pronunziando continuamente il suo nome fuori e dentro il tempio. Le parole più' sante si umanizzano volgarizzandole. Perciò' le parole occulte di un accettato e indiscusso valore magico non si pronunziano che nei casi di bisogni esterni. Se tu avrai sperduta la sua chiave, pronunciando la sacra parola essa ti si rivela nella significazione vera. Ma se tu della parola avrai fatto scempio, dandola in pasto alla folla, essa ha perduta ogni forza e valore.