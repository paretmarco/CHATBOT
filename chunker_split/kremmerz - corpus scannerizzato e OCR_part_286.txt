Spirito, Anima ed Ibi 64) La Rivelazione Cristiana, adattamenti della scienza secreta alla volgarità' profana - definisce l'anima umana come la parte spirituale e immortale che costituisce l'uomo; e i teologi ignoranti, dimenticando che fanno chiamare il Cristo - figliuolo dell'uomo, non distinguono il Cristo dall'uomo che per renderselo oggettivo come un idolo fuori l'umanità' orante. Viceversa la filosofia occulta sacerdotale, che non potette essere ignorata dagli Ebrei dopo la schiavitù' Egizia, dividendo tutta la sintesi sfingetica dell'universo nei quattro simboli elementari, indicava nella Sfinge con quattro simboli le quattro possibilità' di essere dell'efflatus primitivo. Più' chiaramente: il cristianesimo divide l'uomo in un corpo e in un'anima. Questa anima e' di una sostanza detta spirituale o pensante, di una sostanza che a differenza della materia non occupa spazio, quindi matematicamente non e' un corpo con le sue tre dimensioni. Questo concetto corrisponde alla tradizione accettata dell'atto creativo del primo uomo, il quale fu un misto (sempre secondo l'ortodossia religiosa) del pupattola di fango -Adamo e dell'efflatus divino.