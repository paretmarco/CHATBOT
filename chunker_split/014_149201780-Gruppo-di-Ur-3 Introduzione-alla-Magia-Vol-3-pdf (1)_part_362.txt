Dagli stessi biologi è stato d'altronde riconosciuto quan- to la varietà delle specie resista al tentativo di quella deduzione semplice e lineare le une dalle altre, che Darwin aveva supposto; essi sono stati portati ad ammettere qua- si dei « salti » da alcune specie ad altre, tanto che l'ipo- tesi piú in voga oggi è quella di De Vries, il quale ricorre a « mutazioni » interne imprevedibili ed essenziali per po- ter appunto spiegare, entro lo schema dell'evoluzionismo, siffatti salti. Questa, tuttavia, è una ipotesi come un'altra, che in- teressa soltanto per la difficoltà che essa segnala, e che in gran parte sussiste anche dopo l'introduzione del con- cetto enigmatico di mutazione. Noto di passata che la dif- ficoltà trova un esatto riscontro in quella in cui si è imbat- tuta recentissimamente la fisica, quando, con la teoria dei « quanti » (Planck) e il principio d'indeterminazione (Heisenberg), ha dovuto arrestarsi dinanzi a quantità finite di « azione », senza poterle spiegare ulteriormente e senza poter individuare un processo continuo che conduca dal- le une alle altre. Peraltro, siccome per quanto modificata e riveduta l'ipo- tesi evoluzionistica continua a vigere in biologia, bisogna esaminare il fondamento generale di essa.