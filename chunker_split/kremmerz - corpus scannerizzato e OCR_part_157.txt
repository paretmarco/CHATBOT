Cito tra i sudoriferi più' in uso, quantunque alcuni non accettati dalla materia medica officinale come tali, il cardo benedetto, il carciofo selvaggio, (cardus Marianus), la scorzonera, lo scordio, il ginepro, l'angelica, la salsapariglia, l'Altea (malvarosa volgare) il sambuco, il fiore di camomilla, i fiori di arancio, i fiori di limone, il the', il caffè' crudo, le radici di cicoria. Leggiere pozioni di queste coadiuvate da coverture lanose, anticamente formate da lana di agnello ancora attaccata alla pelle diseccata con cenere e carbone. E alcune piante agenti, nelle donne direttamente sulle ovaie e sull'utero, dalla segala cornuta e dalla canapina in giù'. 35) In quanto ai cibi per la nutrizione dell'organismo umano e' necessario osservare che quelli provenienti dalla terra si ritengono nei rituali più' propri alla espulsione dei principi materiali impuri e quelli provenienti dagli animali morti per ammazzamenti o per morte naturale come impurissimi.