Tuttavia vi è una discontinuità con l’essere abituale per il quale il nuovo stato sviluppato riveste normalmente carattere di eccezione. Ma i risultati più profondi si hanno se si ha un’iniziativa individuale trasformativa. La via mistica (lunare) Nella via mistica ci si appoggia su di un principio (simbolo) di trasformazione. Ma poiché ogni simbolo o principio è comunque una parte del tutto questa via può sì essere utile, ma portarci solo fino ad un certo livello forzatamente limitato. Questo principio di dualità dovrà quindi essere superato. La via solare Nella via solare la persona si connette alla “mente prima”. Vi è coscienza globale. ULTERIORI UTILI TECNICHE PRATICHE Mentre il LIBRO I è dedicato allo sviluppo verticale, in questo LIBRO II diamo ora tecniche ulteriori che possono trasformare la potenza interiore che man mano si acquisisce in potenza nel mondo del divenire. La loro utilità in un cammino di perfezionamento può essere nell’aiutare a migliorare le doti dell’animo. Ricordiamo infatti che il cammino BASE per lo sviluppo dell’uomo è quello che è indicato nelle pagine precedenti. Il concetto fondamentale è infatti la “presenza” a sè.