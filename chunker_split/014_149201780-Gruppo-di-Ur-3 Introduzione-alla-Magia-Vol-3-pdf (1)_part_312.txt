Troppo poco e, infatti, una trasmissione di mal individuate « influenze spirituali », della quale ci si può perfino non accorgere, che rende uno un semplice « iniziato virtuale » il quale, in concreto, come dicemmo, è esposto ad ogni errore e ad ogni deviazione proprio come l'ultimo « profano ». Per quel che sappiamo, e per quel che si può desumere da tradizioni precise, comprese quelle dei Misteri antichi, l'iniziazione reale è invece assimilabile ad una specie di operazione chirurgica, avente per controparte una esperienza vissuta particolarmente intensa, lasciante — co- me è detto in un testo« una traccia eterna di frat- tura ». Incontrare chi sia capace di dare una iniziazione In questi termini, non è cosa facile, né dipendente dalla sola qualificazione (per la ragione già detta, debbonsi porre varie restrizioni, oggi, in Occidente, al principio: « Quando il discepolo è pronto, anche il Maestro è pronto »). Nel caso, si tratta essenzialmente di ele- menti, per cosí dire, « distaccati » (nel senso militare), che nella vita si possono incontrare e non incontrare.