Questo segnale è in certe situazioni visibilissimo. Ad esempio, durante una conferenza, potrete notare come il conferenziere abbia una tendenza, quando deve iniziare un nuovo argomento, a muovere gli occhi sempre in una stessa direzione. Questa direzione, che interpreteremo sulla base dello schema dei movimenti oculari, rappresenta il “sistema guida”. Per individuare il sistema guida potremo anche fare una domanda INASPETTATA. Es. : vuoi dirmi una cosa qualsiasi? (osservate il movimento oculare) Infine prendete ancora in esame se la persona vi parla più di cose (visivo), luoghi (visivo), persone (cenestesico), attività (cenestesico), informazioni (uditivo). Potete ora passare in esame i segnali oculari verificando l'esattezza delle informazioni da voi raccolte. Tramite questo semplice sistema noi otteniamo sei tipologie. Per ogni tipologia possiamo determinare: A cosa più serve la strategia (la capacità più corrispondente alla strategia) Il suo atteggiamento generale Come insegnare alla persona Come comunicare con lei e molte cose ancora… Lo schema sottostante vi anticipa alcune correlazioni statisticamente significative e comunque, quando comprenderete il sistema, sorrette da una “logica interna”.