È vero che ognuno studia una macchi- na pensando alla cosa che essa produrrà, di questa soltanto preoccupato: ma scendete dentro il suo animo, là dove egli stesso non osa di calarsi, e vedrete che alle radici del suo bisogno di lavoro c'è il bisogno di rumore, sempre ru- more per soffocare quel silenzio che mai non dorme. Che un minuto solo la cinghia si arresti, il motore si incagli e voi vedrete chi era ebbro intorno ad esso disebbriarsi e vacillare come se ognuno di quei soldati della grande arma- ta della vita fosse stato preso negli ingranaggi delle ruote della morte e avesse appena salvato una manica del suo vestito. Essere in molti, per non essere mai soli: affinché quando tace l'uno parli l'altro: è questa la tattica della battaglia. Il Napoleone che dettò queste regole non aveva dinanzi a sé un nemico in armi, ma aveva dinanzi a sé altri esseri simili a lui, schiavi come lui e come lui combattenti una battaglia nella quale sarebbero stati sconfitti. Che importa? I figli ci sono apposta per vincere le battaglie che i padri perdono.