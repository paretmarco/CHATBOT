Troppe volte oggi, secondo il detto di Lutero « il denaro è un'arpa affidata alle zampe di un asino » perchè non ci venga voglia di suonarla, anche perchè ci sembra che sapremmo farlo magistralmente. Concludiamo esortando il nostro lettore a guadagnare del denaro, molto, moltissimo denaro, ma avendo presente quanto segue. Anzitutto occorre aver presente che il denaro non e confondibile col piacere. Il piacere è una cosa che deriva da - una ricchezza non monetatile, cioè dalle riserve tratte da noi stessi: il piacere fisico dalla integrità e vigoria delle nostre forze, il piacere morale e intellettuale dai nostri sentimenti, dal nostro ingegno. L’abbiamo visto poc’anzi. E' evidente che un dispeptico a cui venga offerta una torta di marzapane invidia il garzone di muratore che sgranocchia la sua pagnotta sdraiato al sole. Inutile insistere su ciò. C'è poi la legge dell'assueffazione. Il ragazzo che aspira a possedere un orologio prova una felicità vertiginosa quando il babbo glie lo compra, ma al quinto giorno già non ci fa più caso.