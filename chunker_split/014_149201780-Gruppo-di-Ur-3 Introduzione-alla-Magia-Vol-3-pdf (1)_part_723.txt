Il fatto è che può senz'altro escludersi che una realiz- zazione del genere, legata non all'inconscio ma ad una coscienza estremamente potenziata, abbia rapporto con quel che lo Jung chiama il « Sé ». Anzitutto la direzione pra- tica di ogni disciplina iniziatica e di alta ascesi è esatta- mente l'opposto del metodo psicanalitico. Questo, da un lato, s'intende a propiziare stati di coscienza ridotta onde favorire il massimo libero affioramento, in imagini, visioni o associazioni, dei contenuti inconsci; in stati del genere è rimossa l'inibizione che la coscienza individuale oppone all'inconscio per il fatto che, di massima, i contenuti di questo le riescono sgraditi e disturbatori. In essenza, a tanto si riduce il metodo che lo jung chiama dell'« ima- ginazione attiva », attiva non si sa perché, dato che, se- condo le parole stesse dello Jung, esso « si fonda su di un intenzionale indebolimento della coscienza » (a). D'al- tra parte v'è da considerare la morale psicanalitica gene- rale che esorta ad abbandonarsi alla « Vita », ad « accet- tare la legge della Terra », assumendo tutte le istanze della parte affettivo-istintiva ed oscura della propria anima.