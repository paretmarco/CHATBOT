Si con- chiuda poi (terzo tempo) l'esercizio concentrando la propria coscienza in un punto situato un po' al di sopra della radi- ce del naso, in mezzo agli occhi, da li facendo fluire per visualizzazione animata quel sentimento da ambo i lati, orizzontalmente, dalla fronte fino alla parte posteriore del capo, per da lí discendere nel mezzo della schiena lungo la spina dorsale, riversando il sentimento conquistato in quel- le parti del corpo, collegandolo con le parole: FERMEZZA E SICUREZZA II Dopo essersi esercitati come sopra per lo spazio di circa un mese, si aggiunga una seconda disciplina. Si scelga una qualunque azione che di certo non si sa- rebbe fatta secondo il corso normale del proprio tenore di vi- ta, e ogni giorno s'imponga a noi stessi quest'azione, spon- taneamente, a guisa d'un dovere. Sarà bene scegliere un'a- zione che possa esser ripetuta ogni giorno, per un periodo piuttosto lungo. Anche qui è meglio cominciare con una azione insignificante, che altrimenti non si sarebbe fatta e che noi dobbiamo imporci. Per esempio, ci si proponga di innaffiare ad una data ora del giorno una pianta di un vaso.