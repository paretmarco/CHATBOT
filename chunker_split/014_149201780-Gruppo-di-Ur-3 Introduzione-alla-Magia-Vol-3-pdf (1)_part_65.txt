E se dal punto di vista moralistico la nobiltà fu tal- volta accusata di corruzione, su ciò bisogna intendersi: non bisogna confondere il privilegio eventuale di chi può permettersi alcune cose solo perché ha anche il potere di astenersi da esse, con la dissolutezza di chi è schiavo del vizio e della sregolatezza: perché, se vi sono due opposti, sono appunto questi. Peraltro, un punto va messo in rilievo: se Paristocrate si rende signore di sé; se è pronto a considerare vita e feli- cità come qualcosa di meno rispetto ad onore, fedeltà e tradizione; se è capace di longanimità e di sacrificio attivo — ciò avviene per un diretto intuito del sangue che gli fa riconoscere che tutto ciò è bene, che voler tutto ciò è bene e fa superiori, fa nobili. Sentire questi valori specifici spontaneamente, è appunto il segno della nobiltà. Il non sentirli, l'aver bisogno di appoggi e di giustifica- zioni estrinseche caratterizza invece l'uomo comune. La norma aristocratica, in tal guisa, è una norma che basta a sé stessa, avendo per base uno stile innato, una natura differenziata rispetto a quella della maggioranza degli esseri umani. A tale riguardo bisogna naturalmente riconoscere la par- te che ha anche l'eredità.