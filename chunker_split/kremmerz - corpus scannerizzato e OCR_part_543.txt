Giova, però avvertire, che, comunque realizzata ed intesa, la ricetta è sempre valida e creativa di risultati concreti; Si capisce benissimo - In sede iniziatica - che i risultati sono tanto più probanti, quanto più sono intelligenti e ciò non dipende dal Maestro ma dal discepolo, alla cui efficace interpretazione nessuno è autorizzato a sostituirsi. I chiarimenti dati vanno molto di là dal silenzio regolamentare, perchè è nella sintesi dello studio e delle proprie, conseguenti intuizioni, che si realizza l'idea alchimica per trasposizione sul piano mentale (mercuriale) degli elementi non a caso spersi nella dottrina di cui è larga messe nel Corpus divulgato da J.M. Kremmerz. Allo scadere del quinto digiuno solare e precisamente dopo la preparazione mercuriale ottenuta col secondo elemento, si può procedere alla chiusura del primo maestrato. Il discepolo deve capire che tutte le istruzioni materialmente trasmessegli, benché siano un lusso prevaricante rispetto alle modalità antiche dell'iniziazione magica, sono tuttavia manchevoli per sfumature importantissime, ma se la sua ragione iniziatica gli fa ritenere poco ciò che gli è stato dato, egli non è soltanto un ingrato, ma un profano non uscito dal grembo delle materie prese a prestito dal proprio pianeta per la sua manifestazione tra gli uomini.