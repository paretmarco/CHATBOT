L’uomo nei secoli passati era infatti più vicino alla Natura, viveva un tempo espanso ed aveva una sensibilità al “principio umano”, un contatto con sé stesso, una verticalità ed una coscienza che manca nella civiltà odierna. Un’ulteriore chiave importante è lo sviluppo del tono fisico. L’uomo già solo di quarant’anni fa aveva un differente rapporto col corpo. Il rilassamento non è la sola chiave per la trascendenza, serve infatti anche l’energia. Se l’organismo è più energico, allora già naturalmente molte paure tendono a sparire e cambia il rapporto con la realtà. Abbiamo quindi inframmezzato sapienze millenarie con pratici esercizi anche fisici immediati di modo da dare a chiunque modo di acquisire o capire quanto spiegato ed avviarsi verso una trasformazione totale. Altre chiavi ancora sono poi accennate nel corso dell’opera. Quello che facciamo ora è quindi coniugare questi due capi del tempo, il passato e l’oggi, di modo da riportare alla luce la saggezza da sempre esistente nell’uomo comprensibile per l’uomo d’oggi.