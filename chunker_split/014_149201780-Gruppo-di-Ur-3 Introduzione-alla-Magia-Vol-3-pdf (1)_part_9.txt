E per l'Occidente, in fondo, si tratta appunto di motivi che, nell'una forma o nell'altra, sempre riapparvero nella sua storia: dallo spirito della conquista mondiale da parte dell'Europa bianca, e più in- dietro, passando per l'epica cavalleresca e crociata fino alle forme più chiare dello spirito romano e ario-mediterraneo, dorico-acheo e omerico, fino agli echi dei naviganti e dei conquistatori bianchi primordiali — quelli dai « grandi va- scelli stranieri », dalle insegne dell'Ascia e dell'« Uomo solare con braccia alzate », — scendenti dalle sedi artiche fino ai centri della prima civiltà tradizionale occidentale. Il problema è di vedere fino a che punto contatti pos- sono esser ristabiliti in tal senso. Fra le grandi ombre, le terre malferme e i bagliori arimànici del mondo moderno, questo dovrebbe essere il punto di riferimento per libe- rare l'Occidente senza contraddirlo. Su tale direzione do- vrebbe portarsi l'azione rettificatrice e animatrice di colo- ro che hanno la vocazione di capi spirituali, per la « difesa dell'Occidente »: di là, dunque, sia dall'attivismo materia- lista che dal pericolo « spiritualista ».