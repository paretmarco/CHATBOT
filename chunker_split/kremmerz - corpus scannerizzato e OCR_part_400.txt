Alcuni hanno tentato coi sensibili in istato di magnetizzazione positiva di trovare la chiave di molti dei segni che ultimamente si sono trovati nelle scoperte delle antichità' egizie e babilonesi e vi sono riusciti in parte sinteticamente, ed e' questo un sistema dimostrativo adoperato al principio del secolo XIX da Du Potet, il quale metteva in istato lucido un soggetto, poi tracciava dei segni a capriccio carichi di volontà' e otteneva sul soggetto alla vista del segno l'impressione genuina della volontà' propria, espressa graficamente con delle linee. Ma per quanto questo mezzo possa soddisfare la scienza di osservazione dei profani, per tanta non contenta noi poiché' il vero lucido, il vero sensibile, il vero percettore dei segni devi essere tu che li devi adoperare. Se non hai la coscienza del loro valore, non gli adoperare mai per gli altri perché' incoscientemente potrai produrre disordini illimitati (32). Come agiscono sull'uomo che li traccia? Per riflesso e lentamente ma efficacemente La volontà' si attacca al segno dal segno passa alla persona che lo ripete. Sarebbe una semplice lettura di pensiero se il segno fosse un pensiero e diventa una ossessione se il segno racchiude una potenzialità' volitiva perversa.