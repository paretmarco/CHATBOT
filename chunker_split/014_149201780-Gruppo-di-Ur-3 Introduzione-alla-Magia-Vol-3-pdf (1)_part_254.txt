Se dunque non sí contesta che un certo stato interiore, non sempre presente, talvolta « capriccioso », condiziona le forme creative semplicemente soggettive — non si capisce perché per l'atto magico, che è una creazione spirituale di ben altra portata, richiedente una miracolosa concomitanza non solo delle facoltà spirituali, ma altresf di fattori corpo- rei, di fattori subcoscienti, di influenze extrasoggettive oltre all'« entusiasmo » o « fuoco », che unisce il tutto — non si capisce perché cosi stando le cose le pretese, quanto all'atto magico, debbano esser tanto diverse. Può anche esservi chi giunge a fare a meno di gran parte delle condizioni — per quanto sia un po' raro il caso che gli importi il riconoscimento da parte delle persone spiritose, di cui sopra.