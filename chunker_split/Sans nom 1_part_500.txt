Un elemento interessante sarà l‘aspetto cereo, dato dal fatto che la persona prenderà facilmente le posizioni da noi suggerite (risposta alle suggestioni subliminali). Queste suggestioni subliminali vanno date con attenzione, in quanto se troppo forti l’intero composto evapora (in pratica il soggetto reagisce). A questo punto il soggetto risponde, infatti il mercurio, risvegliato risponde ai comandi dell’operatore (la coscienza solare che dirige). Applicazioni allo sviluppo dell’uomo Nell’induzione alchemico-energetica differenti stimolazioni sono integrate per creare un nuovo stato più fluido. Analogamente l’integrazione di differenti esperienze nella nostra vita senza che avvenga uno “scarico della tensione” nel mondo del divenire possono aiutare il nostro sistema nervoso a riorganizzarsi. Appendice 2: riassunto di Alcuni Antichi simboli spiegati nel testo I simboli aiutano l’evoluzione e l’unificazione dell’uomo. Il simbolo è una chiave per “andare oltre”. Quando leggiamo un testo, siamo abituati a mettere assieme delle lettere per creare un'immagine. Facendo così creiamo l'immagine con le nostre abituali categorie mentali e ci è molto difficlie accedere a realtà diverse da quelle che conosciamo.