Ogni parte è disposta in due ordini: uno per tirar la pelle da un lato, l'altro per rimetterla al suo posto. L'epidermide è una pelle viva che covre la carne sottoposta. Essa è sotto l'impero di una rete complicatissima di piccoli muscoli, che rendono la faccia capace di ogni forma di espressione. Su questo insieme ogni pensiero stampa la sua influenza in una forma o nell'altra. È naturale che, se la pelle è liscia quando è bene stirata, diviene rugosa quando la si sgonfia, si rilascia o si contrae. Il magnetismo è una vita d'intensità che distrugge ogni indizio di debolezza ; esso trae la faccia dalla sua forma limitata e ristretta e la espande. La più semplice sensazione di piacere produce questo effetto, mentre la tristezza la contrae. Ogni parte della testa è chiamata ad agire in questo processo di espansione. Studiate il volto di coloro che incontrate o coi quali siete messi in contesto quotidiano, e potrete notare l'accuratezza di questa legge.