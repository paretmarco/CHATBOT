Così « materia » e « male », a loro volta, si identificano; e non vi è altro « male » fuor che la materia. Qui bisogna abbandonare le vedute correnti. Il « male » degli uomini non ha posto nella realtà e quindi in una visione metafisica, che è sempre una visione secondo realtà. Metafisicamente, non esiste il « buono » e il « cat- tivo », bensí ciò che è reale e ciò che non lo è — e il grado di « realtà » (intesa nel senso spirituale già spie- gato per 1'« essere ») misura il grado di « virtù ». Allo sguardo dell'antico uomo classico solo lo stato di « priva- zione » dell'« essere » era « male »: la stanchezza, l'ab- bandono, il sonno della forza interna, che al limite de- termina, come si è detto, la « materia ». Né « male », ne « materia » sono dunque principi a sé: sono stati de- rivati, per « degradazione » e « dissoluzione ».