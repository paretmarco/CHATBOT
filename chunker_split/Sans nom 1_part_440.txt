I sette peccati capitali e i mille peccati veniali si combattono in noi. Non vi è che la consolazione di pensare che nessuno è senza difetti. Studiatevi dunque di guarire i vostri difetti, ma studiatevi sopratutto di educare le vostre virtù (e chi non ne ha?) mediante la pratica assidua dell'auto-magnetizzazione. Ecco quindi un quadro sinottico, sorta di canovaccio sui quale ciascuno può ricamare ciò che gli suggeriscono le sue necessità personali ed utile per la pratica del perfezionamento Consigliamo caldamente il lettore di esercitarsi a riempire questo quadro trasportandone ogni sezione su un apposito foglio di carta e spingendo l'analisi il più avanti possibile. Ognuno deve quindi essere l'autore della propria formula, e - staremmo per dire - ogni formula non deve servire che una sol volta, anche in casi identici. Come abbiamo diffusamente spiegato, la formula non è una cosa a sé, ma è il risultato di una serie di operazioni spirituali che bisogna compiere sotto pena di fallire la propria auto-magnetizzazione. La condizione psicologica necessaria di ogni formula è l'intensità dell'idea, intensità che è sopratutto un effetto dell'attenzione. L'idea che tende a realizzarsi è quella sulla quale l'attenzione si è particolarmente concentrata.