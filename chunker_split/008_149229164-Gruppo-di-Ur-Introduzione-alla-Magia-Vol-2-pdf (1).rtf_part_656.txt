Io so tuttavia che nelle donne usate sulla linea magica sessuale si riscontrano tratti costanti, anche fisici, che le fan no pressoché riproduzioni di un unico tipo, e questo tipo tu puoi riconoscerlo anche nel sembiante di alcune effigi e statue di dee: qualcosa di virgineo e di inaccessibile che si unisce ambiguamente al fascino e alla promessa di una sensualità radicale, la virtú del « passivamente attivo » che circonda come di un'aura avvincente e consumante qualcosa come una divina capziosa impassibilità. Non è a caso che ti do questo cenno, perché tutto quello che ti ho detto sarà da te mal capito se non intendi che nella donna terrena è la donna occulta, la Vergine e la Dea-demone, che devi evocare, violare e possedere. Cosí, bada che le mie istruzioni di dottrina e di tecnica. causa l'inevitabile carattere della esposizione loro, non ti facciano pensare ad un procedimento privo del miste ro, privo della dedizione e del trasporto profondo che già al profano si anticipa nella volgare passione.