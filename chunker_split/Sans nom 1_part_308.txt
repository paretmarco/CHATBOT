Specializzandosi in una sola posizione vi è però il vantaggio che si ha bisogno di meno energia per iniziare. Questo rende meno necessari allora gli esercizi di armonizzazione preventiva in quanto vi è meno energia e meno rischio di debordamento patologico. Ritornando alle induzioni magnetiche, si passa attraverso una serie di fasi nelle quali si osserva una somiglianza tra la fase iniziale del “lasciarsi andare” e la cosiddetta “putrefazione” (con l’isolamento progressivo dall’ambiente esterno che è particolarmente accentuato dall’uso dei passi attorno alla persona), tra l’“estasi magnetica” e l’innalzamento energetico chiamato ”albedo”, mentre il cosiddetto “sonnambulismo”, dove il soggetto agisce staccato ormai dalla sua personalità corrisponde ad una forma di “rubedo”. Una semplice maniera di operare Se invece, negli esercizi indicati poc’anzi, dopo un poco il soggetto cambiasse ruolo e inviasse di nuovo la vitalità all'operatore, ne conseguirebbe un potente cambio psichico.209 Questo dovrebbe però avvenire sempre più rapidamente per favorire un effetto di risonanza.