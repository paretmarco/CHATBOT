E qui non si tratterebbe di « convertirsi » o meno; è un complesso di fattori fisici e sottili, razziali, atavici, di forme specifi- che di culto e di divinità, fino a giungere al fattore rappre- sentato dalla mentalità e dalla stessa lingua, che entra in linea di conto. Si tratterebbe di trapiantarsi in un ambiente psichico e spirituale diverso. Cosa che non è certo per i né si lascia realizzare con un semplice viaggio. Se invece ci si rivolgesse alla tradizione venuta a pre- dominare in Occidente, non se ne farebbe nulla, perché il cristianesimo è una tradizione mùtila della sua parte supe- riore, esoterica e iniziatica. All'interno del cristianesimo tradizionale —il che vale quanto dire del cattolicesimo — non vi è una gerarchia iniziatica; qui le prospettive si li- mitano a sviluppi mistici per iniziativa individuale, su base carismatica. Solo sporadicamente qualche mistico è pas- sato oltre, in via affatto individuale si è elevato fino al pia- no metafisico. Da qualche sparso accenno dei primi secoli della nostra éra o di quelli che si è creduto di rilevare nell'esicasmo (Chiesa greco-ortodossa) a cui sono andati a caccia alcuni guénoníani, qui si può e si deve prescindere.