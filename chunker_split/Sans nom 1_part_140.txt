Questo primo livello è stato anche integrato in ordini che hanno fatto proprie certe tradizioni ermetiche, come le tradizioni massoniche europee80. Nella Massoneria il Gabinetto di Riflessione è il luogo dove il candidato incontra gli elementi. Il processo di purificazione continuerà anche dopo, ma a livello di Gabinetto di Riflessione l’attenzione è per eliminare gli squilibri più ampi che creano nell’uomo non iniziato dei temperamenti molto differenti sui quali poi l’ego prende forza. L’uomo presente diventa padrone del suo temperamento. Il suo comportamento si adatta alle circostanze. Poiché come già detto, secondo gli alchimisti, i quattro elementi dalla cui combinazione derivano tutti gli altri, sono Acqua Aria Fuoco Terra, ai quali corrispondono i quattro temperamenti: Linfatico (freddo-umido Acqua ? ), Sanguigno (caldo-umido Aria ? ), Bilioso (caldo-secco Fuoco ? ), Malinconico (secco-freddo Terra ? ). Ogni uomo è un miscuglio di tali elementi e questo costituisce la sua caratteristica naturale. Poiché questi elementi erano derivati dall’uno è riportando l’equilibrio che l’uomo può essere sanato. Infatti, nell’uomo ancora in corso di evoluzione, alcuni elementi sono presenti in misura maggiore di altri.