Ora, si deve ritenere che questa condizione nel primitivo non rappresenta, in genere, qualcosa di straordinario. Se il mondo del primitivo non è il nostro mondo, è perché il rapporto secondo il quale l'io sta con il proprio corpo non è lo stesso nel « civilizzato » e nel primitivo. Se si ammette, appunto, che la connessione fra psichico e fisico nel primitivo è instabile, abbiamo, poi, modo di comprendere un gruppo complesso di fenomeni e di concezioni, che altrimenti sembrerebbero fantastici per quanto ciò che è stato accertato negli stati medianici ed ipnotici oggi fa già ammettere cose del genere, prima sen- z'altro tacciate di fola e di superstizione. La prima conseguenza della diversa solidità del legame fra « anima » e « corpo » è che nel primitivo le facoltà e i procedimenti psichici non sono cosi limitati dallo spa- zio. L'anima primitiva vive simultaneamente in un ambien- te psichico, nel quale i suoi elementi e le sue forze possono incontrarsi e combinarsi con quelli di altri esseri, ed altresí di cose « inanimate », di oggetti che noi consideriamo * esterni ». « Nelle rappresentazioni dei primitivi, l'individualità di * ciascuno non si arresta alla periferia della sua persona.