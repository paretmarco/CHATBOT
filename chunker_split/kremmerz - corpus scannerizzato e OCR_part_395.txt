Con queste parole Izar voleva indicare ai suoi discepoli che le cose sono tal quali si vogliono far essere, e che ogni atto di volontà' e' una creazione, cioè' un mutamento dello stato di essere delle cose. Dunque non si crea che volendo e non si nutrisce passivamente una creazione altrui che credendo. Gli uomini ordinari fatti per le religioni isiache devono per la pace di se stessi e per il bene sociale ignorare sempre che senza il credo fermamente recitato e detto non esiste ne' miracolo, ne' religione, ne' istituzione civile. A chi non crede, religioni e governi imprimono lo stato di fede per mezzo della paura, poiché' la paura e' il sintomo caratteristico della debolezza dell'anima, cioè' della manifestazione isiaca, in modo che l'uomo il quale teme non e' che parvenza di uomo con anima muliebre. I mezzi che noi chiamiamo psichici, influiscono direttamente sull'animo umano con la creazione delle modalità' nell'anima del recipiendario per mezzo della espressione della volontà' degli spiriti maggiori, cioè' illuminati dalla Luce e progrediti. Questa e' la scienza.