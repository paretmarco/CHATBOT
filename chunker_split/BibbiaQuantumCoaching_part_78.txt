In altre parole, quando il pensiero di alzarmi è troppo breve o troppo debole, subito un altro pensiero occupa il posto del primo, sicché io non mi alzo o perchè ho successivamente deciso di non alzarmi (configurazioni neuronali in contrasto), oppure perchè mi son dimenticato di alzarmi (configurazione neuronale disattivata). Un concetto molto calzante è quello di DENSITÀ DI ATTENZIONE. Recentemente la scienza è riuscita a spiegare quello che si intende con questo termine. Il contributo viene dalla branca più moderna della psicologia: la Quantum Psychology. Il concetto di DENSITÀ DI ATTENZIONE La Psicologia Quantistica applica alla mente concetti generali, derivati dagli schemi e dalle teorie della meccanica quantistica la cui impostazione filosofica viene applicata anche ad ambiti più estesi che quello prettamente fisico con incredibile successo. Per questa disciplina la misurazione od osservazione di un sistema è partecipativa. Per partecipazione intendiamo che ad esempio, il comportamento di un atomo cambia quando l'entità è osservata, e questo è legato alla natura probabilistica di tali entità. Le leggi quantiche che governano il comportamento osservato delle particelle subatomiche, ed anche dei sistemi più ampi, sono espresse in termini di onde di probabilità, che sono influenzate in maniera specifica dall'osservazione fatta sul sistema.