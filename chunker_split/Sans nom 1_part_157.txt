A volte diciamo "sono un medico", "sono uno studente" etc... ma la vostra vera realtà è prima di ogni termine che possiamo mettere col verbo sono. Questo esercizio, esclusivamente linguistico, vi prepara ad una tappa successiva, in cui anche la linguisticità della vita verrà superata. La presenza non è solo un atteggiamento filosofico: è una realtà pratica. Uno stato mentale tecnicamente verificabile e caratterizzato da un differente rapporto con la realtà che ci circonda, con noi stessi e con il tempo. La presenza può essere acquisita attraverso una serie di esercizi che agevolano l'attenzione e presenza in ogni singolo momento dell’esistenza. La nostra meta è la coscienza diretta dell'Universo, anche chiamata "coscienza oggettiva" che è l'unica vera libertà. L'uomo normale ama o non ama in funzione delle sue illusioni mentali, senza rendersi conto del fatto che i suoi sentimenti sono legati ad influenze esterne o allo stato di salute dei suoi organi. Si tratta quindi di una filosofia pratica che può condurre una persona ad uno stato di coscienza superiore indipendentemente dalla sua appartenenza confessionale. Vi è un legame stretto tra le osservazioni dell'attuale fisica quantistica ed i concetti sviluppati dalla tecnica della presenza.