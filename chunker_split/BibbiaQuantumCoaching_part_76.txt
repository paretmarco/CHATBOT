Questo processo deve essere sorvegliato nel suo sviluppo durante tutte le sedute di coaching. Nella fase iniziale è importante l’attenzione sull’identificazione di OBIETTIVI della seduta e nell’attenzione alla VISION ed alla MISSION. Nella parte finale della seduta l’attenzione viene invece condotta sui nuovi percorsi di pensiero sviluppati per aiutare il verificarsi dell’AZIONE. Il segreto dietro la motivazione ad agire La motivazione dipende da IDEE. Ma perché certe idee ci motivano ed altre no? Come possiamo sviluppare questa dote? Ogni idea accettata dal cervello, tende a tradursi in atto. Osservate bene: non si dice che ogni idea “diventa” un atto, ma che “tende a diventare”. La mente è infatti abituata a funzionare in direzioni specifiche. Il concetto è il seguente: dietro ad ogni idea vi è una particolare configurazione neuronale, questa configurazione agisce come una realtà predisponendoci in una particolare maniera, ed inconsciamente mettendo in moto gli apparati destinati a realizzare il comando. “Il pensiero è un atto allo stato nascente”. Anche Assagioli, fondatore della psicosintesi, aveva affermato “ogni atto è prima immaginato” Quindi: “Ogni pensiero è un orientamento verso l'azione alla quale si riferisce”.