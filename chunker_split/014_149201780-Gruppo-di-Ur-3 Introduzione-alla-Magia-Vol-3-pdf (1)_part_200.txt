Cosi la netta linea di separazione, che si vede nel grafico, tra dinamismi mentali e sensoriali, è, più che altro, teorica: le due regioni hanno, per la co- scienza comune, inestricabili frange di interferenza, ed il centro dell'Io apparente, invece di essere in sé, cioè sopra alla stessa pura intellettualità, si trova in mezzo a questo intreccio. Diciamo qualche cosa sulla coscienza integrale. Essa è da considerarsi il vero punto di partenza, il vero centro che, come sua prima manifestazione ed esteriorizzazione, acquista l'aspetto di autocoscienza individuale. Quando iI nucleo volontà-Io può manifestarsi senza limitazioni né degradazioni, nella sua essenza dinamica integrale è costruttore in atto. La modalità del pensiero allora, più che organizzatrice, può dirsi creatrice. Affrancando- si dai dinamismi mentali, congiunti al cervello, esso può estrinsecare direttamente o quasi la sua energia nella materia fisica, sicché la sua creazione si emancipa dalle normali condizioni di tempo e di spazio e diviene, per cosi dire, istantanea. Vediamo ora quali sono le condizioni per il passag- gio dalla coscienza esterna a queste forme supernormali.