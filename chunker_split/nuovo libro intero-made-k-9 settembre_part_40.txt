Sarete entusiasti, aperti e su di giri, facendo pause di attesa nella vostra conversazione, permettendo al cliente di reagire al vostro dipingere la situazione. Il modellamento indotto è una tecnica eccellente da utilizzare nel momento in cui si sviluppa "rapport" col cliente. E' soprattutto efficace quando è necessario tirarlo fuori da uno stato d'animo, o da un insieme di pensieri, e porlo in un altro più adatto alla situazione e di cui si ha bisogno per aiutarlo ad ottenere i prodotti che effettivamente dovrebbe avere e che voi gli potete fornire. Quando voi guidate in tale maniera ed il cliente segue, voi avete raggiunto un alto grado di "rapport". L'efficacia del modellamento indotto nasce da varie ragioni. Una è ad esempio che quando si instaura una relazione i ruoli vengono definiti progressivamente; col modellamento indotto proponete dei ruoli e create un'aspettativa positiva tale da spingere il vostro cliente ad assumere il ruolo che gli proponete: quello di cliente soddisfatto e con un buon rapporto col venditore. Se l’interlocutore non vi segue nel modellamento, passate immediatamente al rispecchiamento. Il rispecchiamento è un'altra tecnica che velocemente stabilisce "rapport" con un altro individuo.