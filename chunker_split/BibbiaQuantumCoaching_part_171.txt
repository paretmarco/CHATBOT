La stragrande maggioranza dei messaggi e delle informazioni sensoriali vengono perfettamente monitorate e gestite dalla parte inconscia; cose come la sensazione della respirazione, il contatto dei vestiti sulla pelle, la pressione dell’orologio sul polso, il suono o il silenzio dell’ambiente circostante, l’intensità della luce, la temperatura, i colori della stanza in cui ti trovi, gli oggetti o le persone che ti stanno intorno in questo momento, etc. In ogni istante della tua vita, la parte inconscia del tuo cervello è consapevole e controlla tantissime cose che accadono fuori e dentro di te. Possiamo pensare alla mente inconscia come se fosse un bambino di 7-9 anni che ci vuole tanto bene. La sua funzione è di preservare l’organismo e prendersene cura. Il comandante è l’equipaggio L’analogia che usiamo spesso nei seminari è quella del comandante di una nave e del suo equipaggio. A bordo di una nave in navigazione, chi è al comando? Il comandante ovviamente. Ma chi fa andare avanti la nave? L’equipaggio. E’ utile pensare alla relazione tra la parte conscia e quella inconscia della mente come il rapporto che c’è tra il comandante e l’equipaggio.