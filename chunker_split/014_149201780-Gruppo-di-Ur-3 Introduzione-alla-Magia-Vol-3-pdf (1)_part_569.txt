Tuttavia essa è indifferente a tutto ciò che mi interessa, e non raggiungibile col desiderio; questa suprema bellezza appare quando nulla turba la mente, come i cieli che s'incurvano a specchiarsi an- che in una pozzanghera lungo la via; dà il senso che tutto ciò che si è fatto e che si farà non ha nulla a che vedere con ciò che è; che la via non ha nessuno dei significati e de- gli scopi che le si sono assegnati, che non ha assolutamente nessun significato e nessuno scopo, perché « è », ed essen- do, tutto è compiuto; dà il senso di una libertà immensa e di una pace senza fine; non è né amore né odio, ma l'armo- nia è la sua natura, ed un certo numero, o ritmo, o misura che bisogna scoprire, è la chiave di quest'armonia. Essa esi- ste in ogni cosa, ed anzi ogni cosa e in essa sospesa; i mon- di sono giocattoli al suo paragone, eppure la sua grazia non trova in nulla confronto.