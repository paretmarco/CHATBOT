Successivamente potremmo riattivare quest’ancora quando sarà necessario. Un metodo che possiamo utilizzare è operare preventivamente sull’immaginazione. Chiederemo alla persona di immaginare la scena problematica e nel contempo ancoreremo. Molto spesso questo sarà sufficiente per eliminare l’emozionalità negativa e creare un altro “modello di comportamento” che potrà in seguito essere replicato. Si può anche imparare a praticare da soli questa tecnica dopo essere stati guidati da un altro. A poco a poco possiamo imparare a prendere maggior controllo sui nostri stati emozionali e ad esempio, ad essere tranquilli mentre gli altri si fanno prendere dall’agitazione. Modi di usare le ancore nello sviluppo personale Quello che esaminiamo ora è come utilizzare l’ancoraggio per lo sviluppo personale. L’ancoraggio è infatti una risposta lineare: come posso allora utilizzarlo per accedere alla mia mente quantica che è per definizione NON LINEARE? Una tecnica che possiamo incominciare ad applicare è chiamata “collasso di ancore“ e possiamo apllicarla ripensando ad avvenimenti del passato nei quali siamo stati TROPPO qualcosa. Troppo duri, troppo buoni etc… A questo punto, quando vediamo, sentiamo l’emozione, stringiamo il pugno destro. Con questo gesto “fissiamo” nel pugno la memoria dell’avvenimento.