Così come con il Magnetismo Personale abbiamo fatto un paragone, operiamo lo stesso con il secondo livello del nostro sviluppo dell’uomo, ponendoci a confronto con il cosiddetto “New Thought” (nuovo pensiero). Si chiama infatti così un movimento di pensiero iniziato nei paesi anglosassoni all’inizio del secolo e che ancora continua attualmente sotto la forma di “Wealth Creation” (creazione di ricchezza). Storicamente è nato dall’incontro tra gli studi delle filosofie orientali ed il pensiero americano. Il New Thought si basa essenzialmente sulle parole e sull’immaginazione. Lo sintetizziamo nell’aspetto del successo e della ricchezza 66: Tutti hanno diritto di divenire ricchi ed avere successo. C'è una scienza per raggiungere tale risultato (Si tratta di un concetto importante: i risultati non sono frutto del caso, ma dell'impegno umano.) Tutti hanno opportunità (Opportunità significa sapere vedere oltre quello che apparentemente c'è già: scoprire una nuova maniera di essere significa anche capire che le possibilità esistono. è solo una visione del mondo limitata che le nasconde.) 1. il primo principio: la sostanza originale.