E sappiate che al loro alterarsi, essi da sé stessi si completano e si abbelliscono. Sappiate (però) che se voi procedete senza il peso giusto, vi sarà un gran ritardo e un gran pericolo di fuoco; per il qual ritardo crederai di aver fallito. A suo tempo ho visto un uomo che ne sapeva quanto me e piú di tutti, e lavorando, per la sua fretta, avarizia e bramosia, non poté veder la fine: cre dendo di aver fallito, abbandonò l'Opera. Siate saldi, non volubili d'intelletto, tanto da credere or questo ed or quello, ora da dubitare ed ora da aver fiducia. Prima di impegnarti, considera bene ciò che ti diciamo, e pensa spesso alle nostre parole. MINDIO disse: Sappiate voi tutti, o Investigatori di quest'Arte, che lo Spirito è tutto, e che se in questo Spi rito non è celato un altro Spirito simile (`), non c'è di che profittare per qualsiasi cosa. E sappiate che quando la Magnesia è bianca dopo la nigredine, ciò avvenuto. E sappiate che esso esce dal Corpo ed uscendo migliora sé stesso. Voi siete liberi di cercarlo, sol che abbiate (poi) precauzione nel governarlo.