Per questo il contadino, che nella forza oscu ra e potente della superstizione, con ricchezza d'impeto emotivo si dà a pratiche del genere, da lui conosciute per tradizione, può giungere a dei risultati effettivi che invece, mettiamo, per chi, avendone prima sorriso, ora essendosi persuaso per quanto ho detto circa i fondamenti logici e positivi del rito, si mettesse a tentare la pratica stessa cosi analiticamente conosciuta, resterebbero probabilmente un puro desiderio. ________________ Materiale protetto da copyright VI IIEA L'ESOTERISMO E LA MORALE In queste pagine è stato ripetutamente rilevato che l'insegnamento esoterico ha, come la sua stessa tradi zione, un carattere non-umano e che esso si giustifica unicamente dal punto di vista della realtà, non da quello delle credenze, dei valori e dei sentimenti umani. Ciò malgrado, nelle correnti e nei gruppi che oggi vorreb bero più o meno rifarsi all'esoterismo sono presenti quasi sempre confusioni tali da velare appunto il carattere di trascendenza di quell'insegnamento. Una delle più de precabili è sicuramente quella di chi si rifà al moralismo, col tentativo di far valere l'esigenza moralistica del do minio della pura spiritualità.