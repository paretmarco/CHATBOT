Altre potevano propiziare in date, non normali circostanze — l'apparizione di uno dei « Capi della Via ». Si afferma infatti che uno dei poteri ultranormali dei « Capi della Via » sia quello della biloca- zione: essi possono sdoppiarsi o impartire al discepolo par- ticolari insegnamenti. È però bene mettere in rilievo che l'influenza trasmessa, la barakah ricevuta con l'iniziazione, viene concepita come qualcosa che va attualizzata, se si vuole che l'iniziazione sia effettiva. E questa è un'operazione individuale, rimessa in gran parte alle proprie capacità, potendosi solo offrire delle occasioni, porre dinanzi a prove da superare attivando ap- punto quella forza e inserendovi la propria. Si può esser sorretti e protetti, ma in fondo si deve andare avanti da sé. L'idea dell'iniziazione come di un'operazione spettacolare che, dall'esterno, cambia di colpo un essere qualunque, una volta per tutte, senza alcun suo intervento, è un'idea sba- gliata, superficiale e dovuta ad incomprensione. Si trattava dunque di far fruttificare il germe in me de- posto; e qui cominciò per me un periodo di vicende e di esperienze varie, sulle quali non è facile riferire.