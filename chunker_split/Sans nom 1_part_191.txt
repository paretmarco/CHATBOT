Col simbolo A indichiamo quindi la percezione del mondo che è realizzata in noi (l’”osservato” della realtà ed i meccanismi inconci che ci portano a ciò) e che per noi rappresenta il tutto. Noi infatti non conosciamo la realtà in assoluto, ma solo l’immagine dentro di noi di questa. E’ il processo che porta a ciò che definiamo con questo simbolo. Quindi l’espressione “anima mundi” è molto appropriata in quanto dietro ogni cosa che percepiamo vi sono questi dinamismi infracoscienti. Oltre che “anima mundi” è quindi anche il nostro “animo”. E’ infatti anche quello che viene definito “corpo sottile” che fisiologicamente ha corrispondenze con le varie ghiandole del corpo e con dinamismi fuori dal controllo della coscienza. Infatti sono dinamismi interni che associano le sensazioni e le impressioni provenienti dai sensi fisici : è in lui che hanno origine e si sviluppano le emozioni, i sentimenti e le passioni. Così per esempio esso presiede alla conservazione della forma individuale; fa funzionare il sistema gran simpatico che presiede alla vita vegetativa; sotto il suo impulso il cuore batte, il sangue circola, i polmoni si sollevano e si abbassano.