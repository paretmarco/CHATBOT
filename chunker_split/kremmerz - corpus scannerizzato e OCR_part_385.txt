Il metodo tradizionale del nostro ordine Ammonio per insegnare e sviluppare il discepolo, vieta all'iniziatore di Vivere in contatto stretto col discepolo, in modo da rispondere a tutte le domande direttamente, affinchè' il maestro non diventi il Dio sostitutore del Geova che nel discepolo si deve manifestare direttamente e immediatamente, ma sviluppando intuizione e liberandosi da ogni artifizio che lo suggestiona, il discepolo cammina. 98) Qui si e' solito fare un'altra domanda: non e' possibile che al novizio si manifesti una guida invisibile che lo conduca allo sviluppo? La si deve ascoltare e seguire? La risposta e' facile. Che cosa si deve intendere per guida? Un'anima di morto? e tu non hai dentro di te un'anima superiore o uguale all'altra, se tu racchiudi un Dio? Si vuol intendere un Genio? Cioè' un Essere di natura angelica e non umana che viene per simpatia a consigliarti? Ma tu non hai dentro di te un Genio immortale, un vecchio te stesso che e' il tuo Genio vero, ad immediato contatto col tuo Dio e Signore? 99) Della solitudine, diremo, del mondo fisico, non occorre dir molto.