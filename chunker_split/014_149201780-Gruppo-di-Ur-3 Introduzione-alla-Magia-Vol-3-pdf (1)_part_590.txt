la cui vita a poco a poco si dilegua, sino a che, alla morte, il mago resta interamente padrone della forza vitale, che egli fa servire ai suoi fini (AP, 344) (i). In altri casi, può sostituirsi egli stesso, nel corpo altrui, all'anima scacciata. 7. - I L « TOTEM » E IL « DOPPIO ». D'altronde, se il corpo è il principium individuationis della coscienza, il difetto di un legame saldo e stabile con un corpo farà si che anche il senso dell'individualità resti vago, diffuso, congiunto al senso di altre forze e di altri esseri. I nostri lettori sanno che questo appunto è il pe- ricolo che si fa incontro a coloro che oggi, per realizzare le possibilità della magia, sono tenuti a riportarsi ad antiche forme di coscienza: è il pericolo di perdere il senso della personalità, di rientrare nel dominio di influenze, dalle qua- li si era riusciti. se non altro, ad isolarsi. 11 primitivo non ha una vera coscienza propria. Egli, prima di sentir sé, sente forze che vanno di là da lui, e di cui è una incarnazione. Si tratta, soprattutto, del totem.