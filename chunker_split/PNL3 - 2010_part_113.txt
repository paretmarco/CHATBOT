Quindi, se mentre parliamo con una persona notiamo che direziona il piede destro verso un altro soggetto, significa che preferirebbe inconsciamente interagire con lui. Se il piede è puntato verso nessuno in particolare o addirittura verso l’uscita della camera, vuol dire che desidera andarsene. LA GRAMMATICA SEGRETA DELLA COMUNICAZIONE EFFICACE Siete ora pronti per imparare la grammatica per stabilire un’efficace comunicazione decodificando i processi mentali di un qualsiasi interlocutore. In questa sezione introdurremo il metodo “Ennea” e la una tecnica chiamata dell’”esagramma”. Questo metodo combinato fornisce una “mappa dei processi mentali delle persone” estremamente utile per una comunicazione efficace. Rispetto all’osservazione dei singoli canali sensoriali qui saliamo ad un livello differente. Scopriamo le persone come un tutto nel quale i canali sensoriali utilizzati si legano a particolari valori ed ad una maniera di rispondere all’ambiente. Un principio di PNL3 è che la somma è più delle parti. Capire ed ampliare la nostra percezione ad un livello più globale ci permette di interagire meglio senza rischiare di focalizzarci troppo sul singolo particolare. Un paragone è “cambiare marcia” nell’osservazione. Quando cambiamo marcia operiamo ad una velocità e con una fluidità differente.