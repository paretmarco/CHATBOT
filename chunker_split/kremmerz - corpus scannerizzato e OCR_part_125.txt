L'Erode che ordina la strage degli innocenti e' la ragione imperante e trionfante che immola al suo egoismo tutto ciò' che e' semplice, tutto ciò' che e' fede, tutto insomma quello che e' più' vicino al creatore. Ma la semplicità' irradiante del Capo leggendario. del Cristo compie miracoli per fede; la sua bocca dice: credete ed avrete. Innanzi al suo gesto semplice, senza ragione umana o senza scienza di dottrina del serpente, il morto risorge e la tempesta di mare si acqueta, ma la giustizia umana, quella suprema ingiustizia della ragione cieca che impera sulle masse, lo condanna al supplizio della croce, e il senso comune, ragione satanica, trionfa della purità', della verità', della fede, del ritorno della semplicità' dell'Eden primitivo! Chi al soffio della scienza segreta trova scritto queste parole: Al tuo entrare nel tempio occulto, la tua ragione e' morta, non tremi per dolore e per cordoglio.