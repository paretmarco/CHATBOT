Storia e superstoria sembrarono dunque, per un istan- te, interferire: ne risultò un periodo di alta tensione meta- fisica, un culmine, una suprema speranza — poi, di nuovo, crollo e dispersione. Tutta la letteratura del Graal sembra affollarsi in un pe- riodo relativamente breve: nessun testo sembra esser an- teriore all'ultimo quarto del XII secolo e nessuno posterio- re al primo quarto del XIII secolo. A partire dal primo quarto del XIII secolo, si cessa di colpo, come per una paro- la d'ordine, di parlare del Graal. Solo dopo parecchi anni, e già in uno spirito differente, si scriverà di nuovo sul Graal. Sembra dunque come se ad un certo momento una corrente sotterranea fosse affiorata, per subito ridivenire oc- culta (Weston). L'epoca di questa súbita scomparsa della prima tradizione del Graal coincide piú o meno con la tragedia dei Templari. Forse questo è l'inizio della frattura. In Wolfram von Eschenbach i cavalieri del Graal sono chiamati Templeise — « templari » — benché nel suo rac- conto non figuri affatto un tempio, ma solo una corte. In alcuni testi i cavalieri-monaci dell'« isola » misteriosa reca- no il segno dei Templari: una croce rossa su fondo bianco.