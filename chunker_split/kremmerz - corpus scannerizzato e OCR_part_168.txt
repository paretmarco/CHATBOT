Ora di queste relazioni tra lo spirito di un uomo e gli spiriti o meglio, lo spirito incarnato negli altri uomini non e' il caso di parlare, perché' noi studiamo ora singolarmente lo spirito divino nei suoi quattro stati principali in un uomo solo, come costatazione della intelligenza unica nel fine determinato di una. missione unica, e con quattro nomi angelici, cui corrisponde la croce del cristianesimo, vogliamo osservare le quattro gradazioni involutive ed evolutive. Nella involuzione da fuoco si diventa terra; nella evoluzione da terra si ridiventa fuoco. Nella croce cristiana l'uomo corporeo e' nel mezzo dei quattro stadi del quaternario. Tutto il segreto del simbolismo sfingetico consiste in questa solo adattamento del quaternario, perché' la Sfinge Egizia come la Croce e' fatta per i volghi, onde la verità' del tempio sia occultata analogamente allo spirito divino che si occulta nel corpo dell'uomo. La chiara intelligenza di questa quadruplice manifestazione da la chiave di ogni simbolo religioso dei tempii iniziatici, tanto religiosi che massonici.