Ora la energia di coesione nel ferro, la vita vegetale nella pianta, la vita animale dell'animale sono l'Unita' Prima sotto forme o stati transitori diversi. In ognuno di questi stati avvi una diversa maniera di manifestazione. Ogni alterazione di forme e' determinata da una crisi istintiva della forma transitoria in altre simile o differente. Infatti se il ferro si trova in contatto di un principio umido si ossida, cioè' si determina una crisi di trasmutazione del ferro in ossido di ferro. Questa crisi del ferro in contatto del principio umido e' uno stato di esaltazione dell'Unita' Prima nella forma transitoria del ferro che appartiene o subisce il principio umido. Queste crisi in diverso modo sono indicate dai maestri ermetisti metallurgi e con parole diverse e di senso oscuro sono chiamati spermatici, mestruanti, dirigenti, polluenti ecc. dei metalli. Gli. antichi invece dicevano tutto ciò' sotto il simbolo di Venere , poiché' ogni mutamento in natura in qualunque regno e in qualunque cielo avviene per lei, per questa forza isiaca trasformatrice della Natura visibile ed invisibile, m detta più' poeticamente atto di amore. Nelle piante la crisi trasformativa si manifesta all'epoca della fioritura, e negli animali nei periodi di caldura.