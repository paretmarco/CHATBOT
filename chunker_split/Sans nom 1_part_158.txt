Infatti la Presenza aiuta a superare la dualità "pensiero" ed "essere". Noi possiamo raggiungere un livello superiore di coscienza dove possiamo essere coscienti del nostro flusso di pensieri ed al contempo essere. Normalmente questo non capita. Tendiamo ad essere non consci del fatto che pensiamo tutto il tempo. Il flusso continuo di pensieri che passano attraverso la nostra mente ci lascia poco spazio per la quiete interiore e per noi stessi. Teniamo troppo spesso a reagire invece che ad agire, facendoci trascinare dal torrente della vita. Le tecniche che insegnamo sono una strada per imparare ad essere noi stessi e ritrovare anche il nostro potere interiore dove veramente è. Lo scopo è essere voi stessi... osservando voi stessi nella vostra vita quotidiana con interesse, con l'intenzione di comprendere piuttosto che giudicare, in completa accettazione di tutto quel che può emergere, accettandolo per il semplice fatto che è lì, voi incoraggiate il profondo a venire alla superficie ed ad arricchire la vostra vita e la vostra coscienza con le energie che contiene. Questo è il grande lavoro della coscienza: rimuovere gli ostacoli e rilasciare le energie comprendendo la natura della vita e della mente. L'intelligenza è la porta della libertà e l'attenzione risvegliata è la madre dell'intelligenza.