67 Recenti ricerche del dr. Hugh Garavan, neuroscienziato del Trinity College di Dublino, convalidano questo concetto attraverso la risonanza magnetica che mostra come l’autocontrollo sia un’attività che coinvolge soprattutto i lobi frontali del cervello, in particolare il lato destro. Un’area che continua a crescere e modificarsi anche dopo i 20 anni. Nelle nostre osservazioni, gli esercizi di respirazione che coinvolgono la parte alta dei polmoni sembrano avere un effetto riflessologico proprio su tale parte. Ecco perché questi esercizi aiutano a sviluppare il dominio di sé che è anche la base per la propria autocoscienza. 68 Parafrasando Giuliano Kremmerz si può dire che «non potete fare oro dentro di voi se non siete in grado di farlo all’esterno». 69 È la tecnica di motivazione della PNL e di alcune metodiche ipnotiche. Tuttavia man mano che il rebis, l’unione dei princìpi crescerà in voi, sarà sempre meno necessaria, in quanto volontà e immaginazione saranno fusi e nascerà una terza forza, incentrata sul corpo che vi permetterà di «fare», semplicemente. 70 Lo stato che emerge è uno stato di stabilità, simboleggiato da un pesce leggendario, l’echineis in grado di fermare le navi. Questo simbolo alchemico occidentale trova una corrispondenza in Oriente. Nell’alchimia indiana la tecnica del «ventre di pesce» è appunto la tecnica respiratoria. Cfr. White, Il corpo alchemico cit. 71 Così proposto l’esercizio è di scuola occidentale, anche se esistono analoghe tecniche orientali. 72 Utilizzato ad esempio nella tradizione Mazdaznan del dr. Hanish.