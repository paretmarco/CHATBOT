Per í teosofìsti, per molti spiritisti e per altri vari che omettiamo di specificare, questa vita è una specie di scuola dove si viene per apprendere una determinata lezione; dopo di che, se non si è appreso nulla o se non si è appreso sufficientemente, si ritorna ad incarnarsi; e, per quanto questa scuola venga in que sto modo ad esser composta prevalentemente da ripeten ti e zucconi, la potenza della evoluzione finisce, più o meno alla svelta ma sicuramente, col far progredire tutti, facendo accedere ad altre, gaie e successive fasi del medesimo genere nelle « catene planetarie ›>, sino a che spinte ù sponte si arrivi alla iniziazione ed oltre. Col tempo, con la paglia, col Karma e con la reincar nazione maturano anche le sorbe, assicura la dottrina teosofistica, con consolazione grande delle... sorbe.