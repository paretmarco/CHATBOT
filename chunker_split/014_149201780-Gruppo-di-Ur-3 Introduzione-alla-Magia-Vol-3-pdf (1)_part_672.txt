L'effetto della dinamizzazione della fantasia è cosí diretto e violento, che lo spirito cade in una condizione (av- vertita o — ancor peggio — inavvertita) di passività, divenendo il semplice spettatore di una fantasmagoria. Per le droghe che hanno questa azione, il pericolo spirituale è costituito dalle deviazioni già dette, dall'at- tivazione vampirica del corpo di sensazione. Se non si ha una preparazione ascetica e iniziatica molto svilup- pata, e convalidata (messa alla prova) in modo severo, è difficile che Io spirito sappia resistere alla tentazione di cedere, di identificarsi e di immergersi nelle sensa- zioni di piacere estatico e di beatitudine. Da noi, questo viene considerato come uno stato re- gressivo e solamente dissolutivo, il quale conduce ad un livello spirituale più basso di quello del profano. * * * Il pericolo ora indicato è minore nell'uso dei narcotici in senso proprio, perché essi in genere non destano quelle sensazioni. Essi possono anzi a tutta prima provocare delle rea- zioni vive di ripulsa e stati organici assai sgradevoli. La facoltà di dominare queste reazioni e di vincere questi stati è però già una garanzia per la presenza, nel soggetto, di una forza, che dà affidamento per un susse- guente decorso positivo e non deviato dell'esperienza.