Altre sette lo interpretarono in un senso magico inferiore, ma pur vero, come i marconiti, e l'orgia innanzi alla virtuale incessione del Cristianesimo sembro' un rimasuglio dei misteri pagani e non una verità'. Quando la chiesa cattolica, perdute le chiavi della scienza, cangio' i suoi preti in macellai, chi ebbe tradizione e memoria del secreto tacque - e solamente con l'ingegnosa manifestazione o rivelazione alchimica, si riusci' a tramandare in iscritto il secreto che non fu mai perduto e che non si sa chi fosse il primo a trovare. Ho chiamato l'alchimia una ingegnosa rivelazione, e questa irriverente manifestazione del nostro pensiero, sarà' in apparenza accettata dal novizio, imbevuto delle frottole che sull'alchimia si scrivono nella nostra epoca, come una meravigliosa affermazione negativa, tanto più' stupefacente, per quanto e' consacrata in un manoscritto iniziatico. Ma appunto per ciò' egli deve aver caso di uscire dal labirinto della volgarità' che sugli alchimisti ha concetti tanto limitati ed insulsi che dopo quanto diremo non hanno ragione di essere ripetuti.