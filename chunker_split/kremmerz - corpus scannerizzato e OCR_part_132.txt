Così' la Grande Opera Alchimica diventa per Raimondo Lullo, una Grande Opera Sacerdotale, e l'athanor, fornello delle combustioni e delle trasmutazioni e' il corpo umano, il cui lambiccare produce la sublimazione dell'opera impura nell'oro purissimo. Si rifletta che queste parole lambiccare del corpo umano onde la trasmutazione avvenga non sono gittate dalla penna come vane parole di plebe. Poiché' l'Athanor e' questo corpo nel quale per mezzi successivi della iniziatura tu troverai che un atto di pura azione di materia corrisponde e genera un atto di purificazione dell'intelletto sublime e di una sua manifestazione fino a produrre i più' inauditi miracoli. Quando i maestri dell'Arte alchimica discorrono di apparecchi e strumenti prettamente materiali e quando i discepoli senza luce si accingono alla potente trasmutazione della più' bassa espressione della materia grave nella sublime, non fanno opera vana e senza fondo.