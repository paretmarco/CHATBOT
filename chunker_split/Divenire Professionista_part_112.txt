Esiste un legame tra i due. Classicamente si nota che l’azione magnetica è a volte più debole a mezzogiorno (quando l’effetto del sole è più forte) e più forte nella notte anche se per un utilizzo pratico le differenze non sono poi così grandi da essere significative. Il fluido è sotto un certo punto movimento puro. L’avvicinarsi al livello del fluido è paragonabile da Mesmer stesso ad uno scioglimento oppure ad un fuoco. Nella tradizione trasmessaci oralmente, anche senza avere questi approfondimenti teorici, era presente l’idea dello “scioglimento” del soggetto. Nella tradizione zoroastriana è invece presente l’attenzione sulla luce e sul fuoco. Riportiamo l’esempio di Mesmer stesso per comprendere il fluido: “Si può fare paragone con un'immagine di burro nella cera. Ad una certa temperatura il burro fonde e resta la cera, ma se la temperatura sale anche la cera fonde. Il salire della temperatura farebbe sì che non esiste più nè l'una nè l'altra e tutto sarebbe uguale. La materia sciogliendosi diventa fluida. E' quindi chiaro, che tutte le organizzazioni e caratteristiche dei corpi sono il risultato del comportamento tra movimento e materia.