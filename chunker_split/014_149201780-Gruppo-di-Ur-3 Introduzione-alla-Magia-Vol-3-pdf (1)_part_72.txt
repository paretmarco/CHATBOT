Sulla base dell'esperienza di una superiorità rispetto a sé e di un disprezzo eroico per l'esistenza, l'aristocrate non conosce né quel diritto, né quel rispetto dell'« uomo » che il cristianesimo ha invece introdotto in Occidente e che doveva svilupparsi nelle forme di una vera supersti- zione. La legge del nobile è l'onore, la giustizia, il sano orgoglio di chi tiene alta la propria tradizione e di chi si fortifica nella calma consapevolezza della propria vir- tù. Ora, è sin troppo noto che per il cristiano tutto ciò ha un sapore « luciferico » e che i suoi valori sono piuttosto il sentirsi « peccatori », l'umiltà, il pentimento, la carità, il perdono, la preghiera. Il principio evangelico di ri- cambiare il male col bene non è quello degli aristocrati: essi possono perdonare ed essere generosi, ma col nemico vinto, non con quello che si mantiene in piedi nella for- za della sua ingiustizia.