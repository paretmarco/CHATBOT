Lo scopo, dunque è di rendere simbolico il reale e reale il simbolico, di rendere oggettiva l'intenzione, di avvin cere serie diverse di ritmi per indurle in un nodo unico, sí da produrre quei punti di unità e di simpatia, nei quali si produce il risveglio — della Luce o della Potenza. Ogni rito ha simultaneamente valore simbolico, analogico e ma gico — ideale e reale, di intenzione (di significato) e di realizzazione (pragmatico). SENTIMENTO E REALIZZAZIONE. Nel dominio pratico iniziatico importa distinguere ciò che è sentimento da ciò che è invece realizzazione e comu nicazione. Il sentimento è una risonanza affettiva soggettiva del singolo, condizionata dalla sua sensibilità, dalle sue ten denze piú o meno definite, dal suo temperamento. In sè stesso è una commozione dell'anima che facilita tanto poco la conoscenza, quanto il sommuovere le acque può facili tare la visione del fondo. Nel sentimento l'uomo, invece di guardare le cose, guarda soltanto sè, l'impressione che prova l'anima. Anche quando il sentimento diviene sentimento esteti co, « liricità » — come nell'arte — benché sublimato, il fondo resta lo stesso: è sempre un mondo umano, escluso dall'ordine della Realtà.