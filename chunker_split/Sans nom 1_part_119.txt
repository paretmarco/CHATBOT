Il “sensorium commune” è per Mesmer anche il “sesto senso”, in quanto in grado di percepire elementi che i singoli sensi non percepiscono, in quanto bagna nella realtà stessa come totalità, mentre ogni singolo senso non fa che percepire che una parte della realtà. In maniera pratica se abbiamo un problema possiamo osservarlo coi sensi singoli (razionali), ma se non riusciamo a risolvere la situazione è utile entrare in contatto con questa quintessenza. La quintessenza è al di là dei singoli elementi pur essendone alla base.57 Per spiegare il concetto possiamo anche ricordare il detto di Aristotele “il tutto è più della somma delle parti”. Rappresenta il raggiungimento di uno stato che pur essendo nella realtà fisica la trascende. E’ questa capacità di trascendere le situazioni, di essere sempre padrone di sé nelle circostanze e libero dalle paure un primo passo fondamentale. Questo passo è solo possibile se noi siamo presenti. Allora, invece che liberarci dai sensi possiamo liberarci nei sensi, in altre parole adoprarli liberamente. Il Sensorium Commune e la riconnessione alla Natura Questa quintessenza è quindi naturale. E’ l’uomo con le sue sovrastrutture mentali che se ne è allontanato.