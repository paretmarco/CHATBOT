Questa parte oggettiva è solo nell'ora ed è strettamente legata alla pura percezione sensoriale non interpretata, in quanto qualsiasi interpretazione nasce dall'incontro tra passato e futuro. Per uscire da questo gioco è però opportuno che mi elevi al di sopra dei singoli modi fissi di congiungere passato e futuro. Nelle società più vicine alla Natura e più in contatto con il “tempo assoluto, quale era l’uomo prima della moderna evoluzione, i simboli delle sfere planetarie sono al tempo stesso delle parti del mondo corporale e dei gradi del mondo sottile ed una maniera con la quale viene costruito il tempo. Ogni uomo può quindi essere visto come un aggregato di più “metalli” o “pianeti” e questi a loro volta sono interpretabili come differente combinazione di un principio attivo, un principio passivo ed un principio neutro.