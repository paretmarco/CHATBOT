Per essere vero questo dogma della forma umana e della sua origine, bisogna ammettere il corpo mentale o lunare identico in ogni creatura terrestre al suo corpo apparente e servente come legame tra la mentalità' superiore e il corpo esteriore. Questo corpo più' sottile e' la parte più' elevata del corpo materiale (anima animale dell'uomo o matrice animale) e la parte più' bassa della mentalità' o spiritualità' dell'uomo, la cui natura ha bisogno di essere definita. La mentalità' o Spirito Intelligente Divino (3), nel momento della sua umanizzazione, si prepara un corpo materiale conforme alla finalità' che si propone. Il corpo fisico materiale visibile e' ordito nella tessitura del corpo sublime; il quale e' la tessitura primordiale e primitiva e, in certo modo, perpetua e fondamentale di esso. Nelle relazioni della vita animale, questo secondo corpo serve a ricevere le impressioni della involgitura animale esteriore, e per esprimersi con un vocabolo noto, esso e' formato dalla meno sensibile parte della natura intelligente e della più' delicata del corpo materiale: e' il fiume nervoso o della forza sensibilissima di ogni organismo animale.