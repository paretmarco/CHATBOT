Questo linguaggio e' oscuro ed improprio appunto per le ragioni che ho innanzi espresse sulla imperfezione del linguaggio umano, inesatto ad esprimere cose immateriali nel senso del finito, perciò' dove tu credi che io possa riuscire oscuro non addebitare alla mia volontà' tale imperfezione, ma al linguaggio che il nostro mezzo imperfetto di umane comunicazioni, poiché' il linguaggio e' per le idee comuni a tutti gli uomini, e queste sono adattazioni di un mezzo comunissimo e volgare a soggetti speculativi per se stessi aristocratici. Tu non ti fermare alle definizioni, cerca di intuire quanto vado ad eprimerti imperfettamente, rivolgendo la tua mente alla cosa annunziata più' che alla lettera del mio scritto. In questa teoria dei colori come combinazioni dello sperma luce con la materia inerte e movimentata, osserva che tutte le cose non mostrano colori che solamente alla superficie, determinante il limite o contorno delle forme dei corpi che cadono sotto i nostri sensi. Ciò' ti provera' che lo stesso sperma-luce il quale non e' assorbito nella sua proiezione sulle cose si trasmuta in colore vario come conseguenza del suo stato di proiezione.