C'è, anzitutto, la percezione chiara di uno stimolo esterno, per una corrente che non solo tocca l'Io, ma lo porta ad un ripiegamento attivo sulla sensazione, ad una appercezione distinta, che può accompagnarsi anche ad un movimento (caso I). Ogni volta che, con la mente ed i sensi desti, in piena autocoscienza, ci formiamo una rappresentazione esatta della realtà esterna, avviene ap- punto questo processo. Nello schema, l'arco a del ciclo che va oltre il piano del dinamismo mentale va considerato come una « varia- bile »: esso dipende dal grado di realizzazione dell'Io e della partecipazione attiva di quest'ultimo a tutti i processi ed a tutte le reazioni. Il caso n. 2 ci mostra un processo analogo che però ha per punto di partenza, invece di uno stimolo esterno, uno stimolo che proviene dalle funzioni vitali e che viene appercepito in modo ugualmente distinto. La zona della coscienza diretta normale dei processi comincia di solito nel campo dei dinamismi sensoriali. Solo in casi ecce- zionali essa giunge anche nella zona inferiore dei dina- mismi vitali: allora si hanno i fenomeni di autoscopia, cioè la percezione sopranormale diretta degli organi del proprio corpo.