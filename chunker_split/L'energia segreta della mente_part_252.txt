L'applicazione pratica di queste tecniche di memoria si concentra, infine, sul problema della memoria verborum, ovvero degli espedienti che consentono di rappresentare le parole; attraverso un procedimento abbastanza complesso (le prassi delle tre e cinque «ruote») possiamo dare vita a una sorta di codice visivo per le singole lettere o sillabe dell'alfabeto, mentre un meccanismo di tipo «combinatorio» ci permetterà di mescolare e comporre queste immagini realizzando la raffigurazione di un termine (Istituto Nazionale di studi sul Rinascimento Signum su http://giordanobruno.signum.sns.it). Giordano Bruno, nato a Nola nel 1548 e arso vivo in Campo dei Fiori il 17 febbraio 1600 dopo la condanna per eresia pronunziata dal Sant’Uffizio (durante il pontificato di Clemente VIII, al secolo Ippolito Aldobrandini: l’inquisitore che redasse l’atto d’accusa fu il cardinale Roberto Bellarmino, che in seguito condusse anche il processo contro Galileo Galilei e fu canonizzato da Pio XI nel 1930) ha scritto alcune delle opere filosofiche più importanti del pensiero occidentale (oltre alla commedia Il candelaio): De umbris idearum; Cantus Circaeus; Cena de le ceneri; De l’infinito, universo e mondi; Spaccio della bestia trionfante; De gli eroici furori. 76 Quando nasciamo, tutte le cose sono nuove. Dopo un poco però alcune cose sono conosciute. Linguisticamente queste cose conosciute sono caratterizzabili dalla parola «stesso». Le cose che appaiono diverse vengono qualificate come «altre». Questo è l’inizio del processo di distorsione della realtà. Centrale nello sviluppo dell’uomo è a questo punto il processo di amnesia.