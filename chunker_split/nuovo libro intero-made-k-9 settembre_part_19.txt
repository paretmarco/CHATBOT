Analizziamo più nei particolari il nome “Programmazione Neuro Linguistica”: 1) Programmazione: secondo gli studiosi noi abbiamo dei patrimoni di programmi racchiusi nella nostra mente e questi programmi possono essere modificati. 2) Neuro: questi programmi vengono sistemati in maniera tale da diventare delle configurazioni Neurali. 3) Linguistica: il linguaggio fa parte del nostro sistema di comunicazione con gli altri e attraverso dei linguaggi di precisione è possibile estrarre i limiti che ostacolano il raggiungimento dei nostri obiettivi. La Programmazione Neuro Linguistica (PNL) viene definita come la scienza che studia l’eccellenza umana. I pionieri e fondatori menzionati sopra, presto raggiunti da un folto gruppo di ulteriori studiosi e sviluppatori, cominciarono a studiare tutti quei dinamici Professionisti della psicoterapia che ottenevano miracoli attraverso la comunicazione. La scoperta sorprendente fu quella di capire che questi individui, così diversi fra loro, usavano alcuni elementi comuni di sintassi comunicativa e mentale per raggiungere i propri obiettivi: questa struttura comune è stata identificata e resa disponibile. In venticinque anni di evoluzione la PNL MODERNA ha strutturato un modello d’interpretazione della comunicazione e del cervello rigorosamente scientifico, in linea con le più recenti acquisizioni della Cibernetica e delle neuroscienze.