Una volta ammesso al castello del Graal, egli deve sentire la trage- dia del Re del Graal ferito, paralizzato o vivente solo in apparenza e deve prendere l'iniziativa di una azione di re- staurazione assoluta. Ciò viene espresso dai testi in varie forme enigmatiche: l'eroe del Graal deve « porre la qui- stione ». Quale quistione? Qui si direbbe che gli autori abbiano voluto tacere. Si ha l'impressione che qualcosa li impedisca di parlare e che una spiegazione banale vada a nascondere la risposta vera. Ma se si segue la logica inter- na dell'insieme non è difficile comprendere ciò di cui, in realtà, si tratta: la quistione da porre è la quistione dell'Im- pero. Non si tratta di sapere — come secondo la lettera dei testi — ciò che significano certi oggetti del castello del Graal, ma si tratta di intendere la tragedia della decadenza e, dopo aver « visto » il Graal, di porre il problema della restaurazione. Solo su tale base la virtù miracolosa di que- sta enigmatica domanda diviene comprensibile: poiché l'eroe che non è stato indifferente ed ha « posta la quistione », con questa quistione redime il regno. Colui che aveva solo un'apparenza di vita scompare; colui che era ferito guarisce.