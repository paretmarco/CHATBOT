E' facendo appello alla memoria e paragonando quanto accade a quanto abbiamo desiderato, che si arriva a rendersi conto delle omissioni o degli errori che abbiamo tendenza a commettere, e mettere in fuoco per così dire il nostro modo di concepire e di volere. D'altra parte, scrutando tutto ciò che si è imposto alla nostra attenzione da qualche tempo: l'andamento degli affari, le persone nuove con le quali siamo entrati in relazione, gli incidenti diversi ai quali siamo stati partecipati, e cercando i rapporti che essi presentano coi nostri precedenti stati d'animo, si impara enormemente e si sviluppa quel «senso causale» la cui acutezza permette di dirigere il più giudiziosamente possibile la nostra attività fisica e psichica. I momenti di rilassamento e di riposo sono quelli che meglio convengono per tale esercizio. 4) “EPURAZIONE”. — Bisogna sempre aver presente la legge generale delle azioni psichiche: “I pensieri di egual natura si attirano; I pensieri di natura opposta si respingono”. Non rivolgete mai ad alcuno un pensiero di diffidenza; non formulate mai su nessuno la domanda se egli potrebbe mancare di parola, condursi in modo svantaggioso, ecc. ma ditevi : « A che cosa può essere utile?