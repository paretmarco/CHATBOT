Fasi sono, in- vece, queste, della distruzione della idea dello spazio in voi due, perché tale è il limite, tale è l'ostruzione: il fantasma dello spazio che portate nell'anima vostra, inconsciamente. E solo per gradi potete distruggerlo, usando la suggestione delle diverse distanze, della trasmissione meno lontana. Chi assume la funzione di trasmittente, quando l'altro non è presente, deve evocarne anzitutto la figura, farsela apparire dinanzi, cosí come era nelle fasi prime con la vicinanza fisica. Poi far retrocedere rapidamente l'imma- gine stessa mantenendola però chiara e distinta in ogni suo dettaglio. Opererai quindi una specie di proiezione, in una guisa di cui del resto ti fu già detto: immaginerai un rag- gio che si diparte dal mezzo della tua fronte e si lancia in un lampo senza tempo fino a raggiungere lo stesso punto della fronte dell'immagine dell'altro. Questo è un mezzo. Ma altri potrà suggerirtene il tuo intelletto sottile, o potrai trovarne nei trattati di magia applicata, d'Oriente o.d'Oc- cidente. Due esseri, che percorrono insieme la via esoterica, per virtù di tali pratiche, restano in contatto senza riguardo alle distanze e possono comunicare, possono intendersi, possono accordarsi.