Coaching con la PNL3 Quale è il compito di un Coach? Scopo di un coach è creare una relazione con un cliente al fine di aiutarlo a raggiungere i suoi risultati. Esiste un “coaching di Vita” (Life coaching), per aiutare una persona a fissare i suoi obiettivi e valori. Esiste anche un coaching per raggiungere obiettivi nel business o all’interno di un’azienda. Ad esempio, un imprenditore potrebbe chiedere ad un coach di aiutarlo nell’avviare un nuovo progetto. Il coach aiuterà il suo cliente (chiamato “coachee”) a trovare nuove idee ed a superare le difficoltà che insorgono. Soprattutto lo aiuterà a sviluppare un progetto che sia conforme con la personalità del coachee e che quindi permetta a questi di rendere il massimo e di essere motivato. Un altro caso di utilizzo di un coach potrebbe essere nel caso di un dirigente il quale deve riorientare la sua attività dopo essere passato ad un’altra funzione. In tutti questi casi è necessario che il coach capisca la persona con cui ha a che fare ed individui i suoi punti di forza. Per far ciò è importante che il coach sia “in sintonia” con il coachee.