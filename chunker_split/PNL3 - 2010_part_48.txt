Il triangolo invece percepisce i dettagli e la “sequenzialità”. Le onde cerebrali di tipo beta corrispondono alla separazione ed all’ordinamento della realtà, mentre il livello theta corrisponde alla globalità, alla connessione. E’ nell’accesso aperto a questo livello più profondo, mantenendo contemporaneamente l’accesso sull’esterno che vi è il segreto dell’accesso alla mente quantica. I sistemi sensoriali preferenziali e la Comunicazione Non Verbale In pratica usiamo un canale in maniera preferenziale per comunicare con l’esterno (spazio sociale), un altro meno frequentemente e il terzo lo usiamo rarissime volte per le relazioni più intime e quando “ci lasciamo andare”. Questa constatazione è fondamentale per il modello che svilupperemo nella PNL 3. La PNL3 distingue una serie di tipi di personalità basati sul modo nel quale analizziamo la realtà e ci da una mappa ed una sequenza precisissima per creare rapport, tanto a livello verbale che non verbale. Ad esempio capiamo come mai qualche volta possa essere opportuno incominciare a parlare sintonizzandosi con il canale di accesso, ma successivamente convenga adattarsi al “canale di elaborazione”. Questo processo si chiama “seguire la sequenza sensoriale dell’interlocutore”.