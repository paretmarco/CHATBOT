Troppo spesso si perdono delle occasioni perchè si tenta di essere troppo tecnicamente specifici. E' meglio equivocare dando potere all’interlocutore e guidare così la conversazione. Nella vendita, se l’interlocutore vede nell’argomentazione qualcosa che voi non vedete, o un'applicazione che voi non apprezzate pienamente, non distruggete la sua immagine mentale. Ognuno ha un suo quadro di riferimento. Lasciategli quindi avere potere di dirigere la sua conversazione a partire dalla sua cornice di riferimento. E’ importante cercare l'empatia, più che l'accordo ad ogni costo. Non dovete essere totalmente d'accordo. Quando, ad esempio, un cliente vi dice che il prezzo è troppo alto, e voi foste totalmente d'accordo, dovreste dire: "sì è vero, non dovrebbe comperarlo". Se voi veramente credete ciò, non arriverete da nessuna parte. Empatizzare con loro, significa invece dire che voi comprendete le loro preoccupazioni per l'investimento che stanno per fare e che altri si sono sentiti nello stesso modo. Tuttavia, questi altri hanno comperato il prodotto e quello che hanno scoperto era che avevano effettuato un ottimo investimento poichè avevano ottenuto indietro più benefici di quanto avessero speso. In questa maniera si sono resi conto di aver preso la migliore decisione.