In Oriente si racconta di un mercante che, pregato ripetutamente dalla madre, donna di straordinaria reli gione, affinché da una terra sacra, ove si recava, le por tasse una qualunque reliquia, alla fine, per togliersi d'im paccio, strappò un dente da una carogna di cane e, consegnandolo alla madre, affermò essere di un famoso bodhisattva. La notizia si sparse, e da varie contrade affluí la gente in adorazione della nuova reliquia, per la quale si costruí un tabernacolo. Ora accadde che ad un certo momento si manifestarono fenomeni di luce pro manante da quel dente di cane. Questo, lo comprendi, non può spiegarsi con la natura sacra dell'oggetto: ma la concentrazione delle menti, animate da fede, su di esso, depose e creò, in esso, una virtù prima inesistente, come una qualità oggettiva indipendente. In tal modo, secondo cause naturali, nulla negando, fuor che la superstizione devota, puoi comprendere la reale natura e possibilità di certi miracoli che accadono in santuari famosi e che non sono riducibili al semplice potere della suggestione.