Due livelli di comunicazione La maggior parte della nostra comunicazione e della nostra interazione col mondo esterno avviene a livello subconscio: consciamente possiamo infatti controllare solo un piccolo numero di variabili della nostra comunicazione, ed è la nostra mente subconscia che provvede a regolare tutte le altre variabili (e sono la maggioranza) delle nostre azioni e del nostro modo di pensare: noi possiamo ad esempio consciamente controllare che parole diciamo, ma non controlliamo nel contempo il tono con cui le diciamo, il ritmo e l'inflessione con cui le diciamo, l'espressione della nostra faccia e come queste parole si combinano col nostro intero essere, con la totalità delle nostre esperienze passate e con la direzione nella quale ci stiamo muovendo nel mondo. La somma della comunicazione a livello conscio e della comunicazione a livello subconscio costituisce la totalità della nostra comunicazione. ESERCIZIO 1: Diventare più coscienti della propria comunicazione Pensate all’ultima volta che siete entrati in relazione con qualcuno. Parte prima Cosa pensavate? Un osservatore esterno come avrebbe potuto giudicare la situazione ed il vostro comportamento? Cosa vedeva la persona di fronte a voi di voi stessi?